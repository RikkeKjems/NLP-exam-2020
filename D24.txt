Formålet med denne opgave har været at analyser den sedimentologiske udvikling gennem Holocæn for at give en bedre forståelse af den oceanografiske og klimatiske udvikling i det østlige Labradorhavet samt eventuelle cykliciteter. Undersøgelserne er baseret på den marine sedimentkerne SA13-ST3-20G, fra shelfen ud fra Nuuk, med særligt henblik på analyse af kornstørrelsefordeling gennem kernen. Derudover er der brugt analyse af grundstofferne samt blevet fortaget en spektralanalyse. Disse analyser er valgt på baggrund af få lavet en sedimentologisk analyse og sammenlign den med den eksisterende XRF-analyse. Derudover er spektralanalysen valgt for at kunne belyse om der er nogle cykluspåvirkninger af sedimentationen og aflejringen af sedimenterne.  Analysen af kornstørrelsefordelingen viser den procentvis fordeling af kornstørrelserne ler, silt og sand gennem kernen. Derudover er der lavet beregning af den sorterbare silt gennem kernen, som kan bruges som repræsentant for strømstyrken ved bunden, samt beregninger af tilført materiale fra IRD (Ice-Rafted Debris) gennem kernen. De eksisterende XRF-analysedata er blevet brugt til at analyser grundestofferne aluminium, silicium, kalium, calcium, titan og jerns fordeling gennem kernen. Spektralanalysen viser i hvordan de forskellige cyklusperioder er fordelt i de forskellige tidsperioder i kernen. Analysen af kerne SA13-ST3-20G viser at der sker klimatiske skift omkring 11.700 BP, 10.700 BP, 9.200 BP, 7.900-7.500 BP, 6.000 BP, 3.100 BP, 2.500 BP, 1.400 BP, 1.000 BP, 800 BP og 600 BP. Derudover tyder det på at der er cykliciteter med perioder på omkring 512 år, 1024 år og 2048 år.  Ifølge undersøgelserne af kerne SA13-ST3-20G tyder det på, at det klimatiske skift omkring 11.700 indikerer afslutningen på kuldeperioden Yndre Dryas. Det tyder på at tilbagetrækningen af gletsjerne fra shelfen ud fra Nuuk sker omkring 10.700 BP med den sidste tilbagetrækning ind til land i perioden 7.900-7.500 BP. Ifølge undersøgelserne ligger perioden for Det Holocæne Termiske Maksimum, i området omkring Nuuk, i 9.200-6.000 BP. Mens den Neoglaciale kuldeperiode ligger i perioden 3.100-2.500 BP og Romersk varmetid i perioden 2.500-1.400 BP. Ifølge undersøgelserne er perioden for den mørke middelalder 1.400-1.000 BP, mens middelalders varmetid er i perioden 1.000-800. Den europæiske middelalders varmetid ses som en kuldeperiode i området omkring Nuuk. Undersøgelserne viser at Den Lille Istid ligger i perioden 600-160 BP med maksimal kuldeudbredelse omkring 400-300 BP i området omkring Nuuk. Ifølge undersøgelserne af det sorterbare silt sammenholdt med undersøgelserne af kornstørrelsefordelingen og XRF-data, tyder det på at der sker en opvarmning af klimaet i de perioder, hvor Den Vestgrønlandske Strøm er stærk. Enten som følge af Den Vestgrønlandske Strøm opvarmer klimaet eller ved at en opvarmning af klimaet giver bedre betingelser for en stærkker Strøm. Ifølge undersøgelserne af spektralanalysen tyder det på at klimaet omkring Nuuk påvirkes af Hallstatt solcyklus (2048 år) og nogle cyklusser på omkring 1000 år og 500 år. Det tyder også på at der er en større periodevisændring er større end tidsspektret for kernen, hvilket kan være påvirkninger fra Milankovi. cyklusserne.  Disse undersøgelser har bidraget med en ydrelige viden omkring klimaet i Holocæn for området i det østlige Labradorhav. Derudover er der fundet mulig evidens for cykluspåvirkning af klimaet, der kan være med til forstå de forskellige skift i klimaet. Der skal laves ydrelige undersøgelser for at kunne konkluderer i hvilket omfang disse cyklusiteter påvirker klimaet. 