Konstitutiv retorik ved politisk pressemødeEn kritisk analyse og vurdering af Venstres pressemøde d. 9. april 20191. IndledningDet artefakt, jeg har valgt at arbejde med i denne opgave, er Venstres pressemøde fra 9. april 2019 (Se link til video af pressemøde i referenceliste; for min transskription, se Bilag 1)Pressemøder i dansk politik er hyppigt forekommende, og bliver ofte fulgt nøje og livetransmitteret i af den danske presse. Samme gjorde sig gældende den 9. april, da Venstre indkaldte til presse- møde i deres gruppeværelse. Hvad der ventede, var dog et pressemøde, som efterfølgende har fået rigtig meget opmærksomhed. Jævnført Maurice Charlands teori om konstitutiv retorik vil jeg i denne opgave redegøre for de konstituerende elementer, pressemødet indeholder. Endvidere vil jeg analysere henholdsvis det kollektive- og transhistoriske subjekt samt illusion af frihed retorikken indeholder (Charland, 1987). Til sidst vil jeg vurdere artefaktet med udgangspunkt i Campbell og Burkholders sandhedskriterier (Campbell & Burkholder, 1997), efterfuldt af en analyse på etosop- bygning og dydskriterier jævnført Carsten Madsens teori (Madsen, 2016).2. KontekstTirsdag den 9. april 2019 indkaldte partiet Venstre til pressemøde i deres gruppeværelse på Christi- ansborg. Et pressemøde med fokus på udlændinge og integration. Klar stod udlændige- og integrati- onsminister, Inger Støjberg, beskæftigelsesminister, Troels Lund Poulsen og udviklingsminister, Ulla Tørnæs. Til trods for de tre ministre blev ved emnet, mener mange politiske kommentatorer og pressefolk, at pressemødet vil blive husket for mange andre ting.En tommelfingerregel når, man indkalder til pressemøde, er at det er med henblik på at fremlægge noget nyt for pressen. Debatten har i den efterfølgende tid trukket mange overskrifter, da det godt 20 minutter lange pressemøde for mange blev opfattet som 20 minutters udlæggelse af, hvad der ville ske med Danmark, hvis Socialdemokratiet og Mette Frederiksen vil ende med regeringsmagten efter det kommende folketingsvalg. Et pressemøde som både er blevet kaldt for "uortodokst", "misbrug af regeringsmagt og embedsmænd" samt "historisk underligt" (TV2 News, 2019).3. MetodeMaurice Charlands teori om konstitutiv retorik er interesseret i at undersøge, se på hvordan identite- ter vækkes til live igennem tekster. Allerede tilbage i 1970 beskrev og anskueliggjorde den vigtige teoretiker Edwin Black, hvordan publikum skabes i en tekst og hvilke ideologiske indikationer, der sker herigennem (Black, 1999). Det inspirerer Charland til at lave sin egen teori. Hvorpå Black eroptaget af hvordan vi moralsk kan evaluere en tekst, og den ideologi teksten afspejler, er Charland mere interesseret i de ontologiske sider af det anliggende (Charland, 1987, p. 137): Hvad er publi- kum og second persona for en størrelse? Hvorfor vil et publikum identificere sig med denne perso- nakonstruktion (Therkildsen, 2012)? Persuasio er Burkes fortrukne omdrejningspunkt i sin teori, og forudsætter herved, at der forud for en tekst eller tale allerede eksisterer et publikum, som er løsre- vet fra tekstens egne diskursive processer. Dette kritiserer Charland for at være problematisk, da tankegangen forudsætter, at publikum, inklusiv alt hvad det har af værdier, normer, verdenssyn osv., er givent på forhånd. Det vil betyde, at publikums eksistens hviler på anordninger, der ligger udenfor det retorikske (Charland, 1987, p. 133).Charland stiller sig derfor overfor og forklarer i stedet, at identifikation skal forstås som en retorisk konsekvens af det samarbejde, der sker igennem en given diskurs. Publikum skal altså skabes reto- risk før, det kan overbevises retorisk. Dette forudsætter, at publikummet skabes igennem retorik igen og igen i de mange forskellige diskurser, det indgår i.Denne identifikationsproces beskriver Charland ud fra Althussers begreb om subjektets interpella- tion. En interpellation sker i det øjeblik, hvor publikum anerkender at blive tiltalt, og imedens ac- cepterer den identitet, som tiltalen har med sig (Charland, 1987, p. 138). Ved dette skabes publikum i tiltalen, og teksten eller talen skal derfor både forudsætte publikum som en given ikke-retorisk størrelse og skabe sit publikum samtidig:Charland pointerer, at vi til hver en tid allerede er positionerede som subjekter i forskellige diskur- ser. Han kalder sin konstitutive retorik for en rhetoric of socialization, hvilket referer til, at vi ikke eksisterer som en gruppe fikserede subjekter i en tekst, men i stedet lever inden for flere diskurser på én gang.De tre konstitutive mekanismer, Charland arbejder med, er som beskrevet ovenfor - identifikation, interpellation og socialisering. De har ifølge ham en række ideologiske konsekvenser. Første konse- kvens handler om konstitueringen af et kollektivt subjekt.Burke kalder det for en ultimativ identifikation; konstitutive tekster og taler overskriver individuelle eller klassespecifikke interesse til fordel for at kunne skabe en kollektiv identitet. I denne forbin- delse trækker Charland også lidt på McGees tanker om "The People" som en sproglig, ideologisk abstraktion (McGee, 1999). Det anses desuden for common sense, at slutningen fra individ til kol- lektiv er tilladt. Selvom dette af nogle kan ses som værende problematisk, at man ser en flok af mennesker som en samlet enhed, argumenterer Charland, at det er muligt for individer at agere i flok, og at vi kan fortolke deres mange individuelle handlinger som én samlet kollektiv handling.Dog skal man være bevidst om, at det ofte ikke er en ensartet handling, selvom det ofte bliver skil- dret som en. Men netop denne skildring, gør det muligt for retoriske kritikere at opfatte en mængde som én samlet enhed, altså ét kollektivt subjekt:Den anden ideologiske konsekvens, som forsages af konstitutiv retorik, er det transhistoriske sub- jekt. Charland beskriver, at skildringen af en fortidig kollektiv agent bliver belæg for en eksistens af den nutidige kollektive agent sammen med de handlinger, der opfordres til. Tilsammen smelter for- tid og nutid sammen og bliver derved "consubstantial" i en fælles kamp mod et fælles mål (Charland, 1987, p. 140).Tredje og sidste ideologisk konsekvens, Charland beskriver, er illusionen om subjektets frihed til at handle.Et hvert narrativ præsenterer en meningsfuld, logisk samlet helhed for sit publikum. Et interpelleret subjekt konstitueres med en fortid, motiver og et mål. I narrativet må subjektet derfor være tro mod fortællingens motiv og projekterede slutning. - Både for at kunne bibeholde narrativets sammen- hæng, men også for at beholde sin egen position i narrativet. Det kollektive subjekt eksisterer kun som et resultat af narrativet, hvilket betyder, at hvis man går imod den projekterede handlemåde, underkender man sin egen position som subjekt og dermed handleevne. Dette betyder, at narrativetslogisk tvingen og publikums frihed til at tage holdning er en illusion. Narrativet er allerede fortalt med en begyndelse såvel som slutning (Charland, 1987, pp. 141-143).Der hvor, subjektet positioneres med en given handling, er hvor, diskursens ideologiske karakter springer frem. Konstitutiv retorik er ikke ideologisk, da den indsætter subjektet i et narrativ med et bestemt motiv. Derudover er den ideologisk, fordi den indsætter subjektet som en narrativ agent i den materielle verden:På baggrund af det overstående arbejder jeg i denne opgave med Charlands konstitutive retorik med henblik på at undersøge og vurdere de tre ministres retorik i casen med Venstres pressemøde den 9. april 2019. Jeg vil i den forbindelse forsøge at afdække de tre konstitutive elementer; interpellation, identifikation og socialisering. Derudover vil der arbejdes med de tre ideologiske konsekvenser af den konstitutive retorik; kollektivt subjekt, transhistorisk subjekt og illusionen af frihed.4. Analyse4.1 Den retoriske situationBloyd F. Bitzers teori angående retorisk situation siger, at en tale eller en tekst kan karakteriseret som værende retorisk, så talen eller teksten fungerer som et svar på en retorisk situation (Bitzer, 1968). Helt aktuelt er der det påtrængende problem, at der snart er valg til Folketinget, og Venstre kan risikere af miste regeringsmagten. Pressemødet bliver derved en respons på dette problem.Bitzer benytter sig af det kvalitative publikumsbegreb, som for ham vil være de personer, der har interesse og handlekraft (Bitzer, 1968). I denne situation vil det kunne være Venstres vælgere, eller de personer med samme politiske overbevisning og holdninger. Jeg vil ikke behandle publikums betydning her yderligere, da dette behandles i analysen.I forhold til constraints er der en række muligheder og begrænsninger at kigge på. Først har partiet den mulighed, at de vælger at indkalde til et pressemøde for at vise deres budskab. Pressemødet bli- ver dækket af pressen og livetransmitteret på TV2 News (TV2 News, 2019). Dette giver dem mu- ligheden for at nå ud til rigtig mange mennesker. En anden mulighed Venstre gør brug af, er at de har ministre indenfor netop det område, hele pressemødet omhandler. Et hold bestående af udlæn- dige- og integrationsminister, beskæftigelsesminister og udviklingsminister har mulighed for at få deres initiale etos til at stå rigtig stærkt.I forhold til begrænsninger er der den, at selvom de har god mulighed for at nå rigtig mange menne- sker, kan det også være en begrænsning for dem. Sandsynligheden for, at der sidder nogle danskere derude, som ikke er enige med Venstres politik og deres måde at føre pressemødet på, er stor. Deres offensive måde, hvorpå de opsætter et "skræmmescenarie", kan have en negativ effekt og få flere til at stejle.4.2 Konstitutiv analyseI den første del af klippet fører Inger Støjberg ordet. Hun starter med at byde velkommen og forkla- rer, at partiet har valgt at indkalde til pressemøde "fordi der jo i sidste uge opstod et afgørende øje- blik i dansk politik." Støjberg forklarer videre, hvad dette afgørende øjeblik omhandler; De Radika- les formand, Morten Østergaard, har sat det ultimatum for Mette Frederiksen, at paradigmeskiftet skal lempes, hvis Mette Frederiksen skal blive statsminister. Efterfølgende uddyber Støjberg de an- tagelser, de har omkring, hvad der kort sagt vil ske med Danmark, hvis altså Frederiksen bliver statsminister. Støjberg træffer det valg at være meget direkte og "sige det som det er". "Det er er den helt forkerte vej at gå, og det er stærkt bekymrende", forklarer hun. Scenen bliver herved hur- tigt sat, og man er ikke i tvivl om hendes og parties holdning til det "afgørende øjeblik".Herefter forsætter Støjberg med, hvad hun kalder for et "historisk tilbageblik" af en socialdemokra- tisk regeringsperiode med en sammenligning af asyltilstrømning i deres egen regeringsperiode, til hvad der vil ske med det velfærdssamfund, hvis rød blok får regeringsmagten ved kommende folke- tingsvalg. Det bliver derefter uddybet af beskæftigelsesministeren i kroner og ører, hvad det helt præcis vil komme koste Danmark i velfærdstab. I den sidste del af talen forklarer udviklingsmini- ster, Ulla Tørnæs, hvad konsekvensen af et regeringsskifte vil betyde for den hjælp Danmark giver til nærområder.Selvom Støjberg i begyndelsen af pressemødet benytter sig af et "vi", der tilsyneladende trækker tråde til et "vi" som i partiet Venstre, så bliver der ved det historiske tilbageblik også etableret et "vi", der henvender sig mere udadtil. Et "vi" hun italesætter, så de sammen kan rejse tilbage i tiden og se det historiske tilbageblik sammen. Dette mere udadvendte "vi" bliver senere også brugt af alle tre ministre til at fortælle om "vores økonomi", "vores kommuner", "vores sundhedsvæsen" og"vores fælles sundhedsvæsen". De to forskellige slags "vi" bliver der sprunget frem og tilbage igen- nem resten af talen.Casens interpellation begynder i det øjeblik, hvor publikum bliver til igennem tiltale og træder ind i den retoriske situation. Det ser vi, når Støjberg første gang italesætter det fælles "vi". Det forudsæt- ter, at man samtidig accepterer den identitet, som tiltalen har med sig.Hvis man dykker helt ned på ordplan, og fokuserer på specielt Støjbergs del af talen, skal identifika- tionen skabes via Støjbergs konstituering af en intern forståelse af, hvad der sker i dansk politik i øjeblikket. I løbet af de 7-8 minutter, hun har, ordet benytter hun sig af adverbiet "jo" 13 gange. Or- det "jo" bruges til at angive, at noget er bekendt eller indlysende (Ordnet.dk). Når Støjberg bruger "jo" 13 gange i løbet af kort tid indikeres der, at en enighed og viden, inden for det Støjberg udtaler sig om, forudsættes, før identifikationen kan finde sted. Selvom Støjberg og de andre ministre sik- kert udmærket godt ved, at der sidder flere seere og tilhørere derude, som ikke nødvendigvis til at starte med er enige i deres fremlæggelse, kan de igennem brugen af "jo", "vores fælles" og snak om, hvad der vil ske med Danmark som nation skabe en socialisering. Ved at vende tilbage til disse vendinger hele vejen igennem pressemødet kan de blive ved med at holde dem inde i varmen. Dette er et smart valg, da publikum altid er flygtigt. Ved at tale til dem med informationer, der fremstår som indlysende, kan konstituere et publikum, der kommer til at fremstå som én samlet enhed, selvom man nødvendigvis ikke er enig.Noget der endvidere især gør sig gældende ved Poulsens del af talen, er gruppen "danskerne". Hver gang, der nævnes noget med hvilke konsekvenser det vil have, at der f.eks. kommer en øget asyltil- strømning, så er det noget, der går ud over "danskerne". Hvor det ellers i talen omhandler et "vi" og "vores velfærd", så bliver der ved at forklare det som "danskerne" taget en form for afstand til det. Det fremstår som om, at det er en helt anden gruppe af mennesker, tabet kommer til at gå ud over.Dette skel mellem et "vi" som parti og et fælles "vi" som en gruppe af danskere, konstituerer en lidt blandet identifikation. Politikerne konstituerer med deres retorik, hvad man kan beskrive som både en antitetisk identifikation (desidentifikation), men samtidig også en identifikation med dem. Når man sidder som publikum, kan det være svært at identificere sig med politikerne, når de beskriver, hvilke forlig de sammen i partiet har fået indført. Modsat kan man føle sig som en del af fællesska- bet, når der bliver snakket om "vores velfærd" og "vi i Danmark".4.2.1 Det kollektive subjektDen interpellation, identifikation og socialisering, de tre ministre, konstruerer har effekter og konse- kvenser for den konstitutive fortælling. Den historie, som skal fortælles, skal være en historie, hvor publikum er hovedperson. Det konstituerer retorerne ved at skabe det førnævnte fælles "vi". De for- tæller om de mange konsekvenser, det vil have for Danmark og dets fælles velfærd, hvis Socialde- mokratiet kommer til regeringsmagten. Store tal bliver remset op af Poulsen, men bliver også sim- plificeret ved hjælp af en konkretisering:Et velfærdstab på 500 millioner kroner svarer til knap 1000 færre pædagoger. Og 2,3 milliarder svarer til de her 3890 sygeplejesker."Konkretiseringen hjælper det kollektive subjekt til en mere håndterbar forståelse. Ved at omregne de udefinerbare tal til noget mere konkret, kan man forholde sig til konsekvenserne. Denne gang er det ikke hvor meget, det f.eks. svarer til i fodboldbaner, men i stedet lige præcis det konkrete beløb, som danskerne kan forholde sig til og snakke meget om, når det angår politik. Antallet af pædago- ger, sygeplejesker, skatter og afgifter. På samme måde konkretiserer Støjberg de 53.300 flere asyl- ansøgere Danmark kunne have modtaget med, at "Det er flere mennesker, end der bor i hele Frede- ricia kommune."Derudover benytter Poulsen sig af et andet smart trick til at gøre det kollektive subjekt til hovedper- son. Så snart han får ordet, starter han ud med at sige:"I løbet af kort tid, der står vi overfor et klart valg. Det er jo et spørgsmål om, hvorvidt vi skal fort- sætte den fair kurs, som vi har ført her de snart sidste 4 år. Eller man vil gamble med den politik og vælge en anden regering."Der er ingen tvivl om, at det er det kommende valg til Folketinget, han her taler om, og han gør her det kollektive subjekt til hovedperson ved at fortælle dem, at de er en del af det valg, der nu skal ta- ges. Det er dem, som skal tage handling, og Danmarks fremtid afhænger af dem, og hvad de stem- mer.
4.2.2 Transhistorisk subjektDen anden ideologiske konsekvens af den konstitutive retorik er det transhistoriske subjekt. En skil- dring af, at det kollektive subjekt ikke kun eksisterer i nuet, men en omtale af et subjekt, der altid har eksisteret.Dette formår Støjberg at beskrive i hendes historiske tilbageblik. Her fortæller hun netop om, bl.a. hvad de borgerlige partier førte af politik tilbage i 00'er. Der bliver beskrevet et subjekt, som også stod sammen før i tiden, som gør det nu, og som de rigtig gerne vil have til at stå sammen fremover. Samme effekt bruger Poulsen, når han stiller spørgsmålet om, "hvorvidt vi skal fortsætte den fair kurs, som vi har ført her de snart sidste 4 år.".For at runde det helt af forklarer Tørnæs også, hvordan den borgerlige regering før i tiden har ført politik i forhold til udviklingsbistand og asyltilstrømning:"I dag, der bruger vi faktisk 2,3 milliarder kroner mere på udviklingsbistand ude i verden, end vi gjorde tideligere, fordi vi har fået styr på asyltilstrømningen til Danmark."Det subjekt, som skal føre Danmark videre med en stram udlændingepolitik og sikre velfærden, bli- ver af de tre retorer forsøgt konstitueret som et subjekt, der har eksisteret lang tilbage i tiden. De forsøger indirekte at fortælle, at den politik, de fører, har været ønsket og figureret i en lang år- række. Fortiden bliver smeltet sammen med nutiden ved at vise, at det ikke er et subjekt, som skal opstå hver gang, der kommer valg, men i stedet et subjekt, der har eksisteret hele tiden under for- skellige regeringsperioder.Hvis man til gengæld i alle disse år politisk har stået på den anden fløj og i stedet været tilhænger til den Socialdemokratiske og resten af den røde regering, har man god mulighed for at være uenig med de tre venstreministres udlæggelse af fakta. Det vil samtidig være svært at træde ind i flokken som en del af det kollektive subjekt, og man vil derved være ekskluderet. Det er der for ophavsman- den til konstitutiv retorik, Charland, som sådan ikke noget galt i. Som publikum kan man, hvis man er enig og kan identificere sig med det kollektive subjekt, der bliver konstitueret, vælge at træde ind i dette fællesskab. Hvis ikke, vælger man blot det fra og bliver derved ikke en del af det publikum, retor forsøger at konstituere.
4.2.3 Illusion om frihedTredje og sidste ideologisk konsekvens, Charland beskriver, er illusionen om subjektets frihed til at handle. Retorerne skal forsøge at få subjektet til at underkaste sig den projekterede handlemåde, re- torerne konstituerer.Poulsen skaber illusionen om frihed, når han helt i begyndelsen af sin del af talen fremlægger, at; "i løbet af kort tid, der står vi overfor et klart valg." Helt indforstået ligger det klart, at det skal være et nemt og indlysende valg, når danskerne går til valgurnerne. Endvidere forsøger han også at give belæg for, hvorfor det er så klar en beslutning:"Så man kan vel sige det på den måde, at enten så kommer danskerne til at opleve et stort velfærd- stab med besparelse på ældrepleje, dårlige normeringer i skoler og daginstitutioner, færre penge til sundhedsvæsen og færre penge til politibetjente. Eller også skal danskerne til at betale en højere skat og flere afgifter."Med dette hvad jeg har valgt at kalde for et "pest eller kolera"- eksempel, forsøger Poulsen at gøre det klart, hvilke konsekvenser det vil have for danskerne, hvis der bliver taget imod endnu flere asylansøgere. Der bliver ført en lige linje fra hvis rød blok vinder valget til flere asylansøgere til stort velfærdstab. Han prøver at gøre det så konkret og indlysende som muligt for det kollektive subjekt, hvorfor dette valg, de snart står overfor, burde være så klart.4.2.4 IdeologiUd fra de tre ideologiske konsekvenser kan man, som Charland beskriver det, forsøge at udrede en ideologi. Hvad man kan udlede ud fra Støjberg, Poulsen og Tørnæs' retorik, er en ideologi med flere spor af noget socialliberalistisk. Sloganet for partiet er "Frihed og fællesskab" (Venstre.dk), og der er ingen tvivl om, at den fælles velfærdsstat er i fokus til dette pressemøde. De er kritiske over- for flere asylansøgere til Danmark, men de fremlægger det ikke som om, at de er indvandrekritiske. De er kritiske overfor flere asylansøgere, fordi det kommer til at gå udover velfærden, og hvordan pengene skal fordeles i Danmark. De skal derfor ikke karakteriseres som nationalister, men i stedet en andel socialister, da de bruger argumentet, at en øget asyltilstrømning til landet kommer til at gå på bekostning af et stærkt socialt sikkerhedsnet. Gruppens identitet er noget, der tales frem igennem ministrenes retorik. En identitet som går ind for velfærd, et stærkt fælleskab og en stærk stat.
5. VurderingJeg vil i dette afsnit vurdere det retoriske artefakt, de tre vestre-ministre gør brug af til det analyse- ret pressemøde fra 9. april 2019. Vurderingen er todelt, og jeg starter ud med en rationalistisk vur- dering ud fra Campbell & Burkholders sandhedskriterier (Campbell & Burkholder, 1997b) efter- fulgt af en dydsetisk vurdering med henblik på etosopbygning ud fra Carsten Madsens dydskriterier (Madsen, 2016).Nogle af de traditionelle sandhedskriterier for retorik omhandler, at man selvfølgelig skal tale sandt, og ej heller må fordreje sandheden. Derudover må man heller ikke fejlinformere, i hvert fald ikke bevidst. Noget af den kritik pressemødet og de tre ministre efterfølgende har fået, er bl.a. hvorvidt de, den information og tal, der blev præsenteret, var sande. I TV2's analyseprogram Presselogen, som blev sendt 14. april 2019, var det omtalte pressemøde på dagsorden. Her blev det kommenteret, at tallene hviler på nogle helt specifikke præmisser, og hvis man havde forsøgt at ændre på de præ- misser, så havde tallene set helt anderledes ud. Det betyder ikke, at udregningerne er forkerte eller usande, blot at Venstre højst sandsynligt har brugt de parametre, der gav de tal, de gerne ville se.Jeg vurderer derfor, at de fremlagte tal burde tages med et gran salt. Der er ikke udlagt nogle tyde- lige beviser for, at Mette Frederiksen vil tage imod 5000 flere asylansøgere om året, og man må derfor forholde sig en smule skeptisk til tallene. Det er derudover blevet tilføjet, at tallene er blevet udregnet af en række ombudsmænd (TV2 News, 2019). Problemet i dette ligger i, at hvis det var gjort under en valgkamp, så havde det været i strid mod reglerne. På daværende tidspunkt var der ikke udskrevet valg, men det var tydeligt, at partiet var 10 minutter i valgkamp. På baggrund af dette vurderer jeg derfor, at informationer ikke nødvendigvis skal ses som usande og upålidelige, men at der skal tages forbehold for, hvorvidt det var hensigtsmæssigt og etisk korrekt at udarbejde og fremstille tallene på denne måde.Hvis man ser på Carsten Madsens vurderingskriterier, hvad angår etosdyder og dydsetik, er der en række forskellige parametre at undersøge. For det første er det værd at undersøge se på redelighed i forhold til den givne situation. Ifølge Madsen er der brug for tillid, retfærdighed og dyd. Med alt den opmærksomhed og kritik, pressemødet fik allerede kort tid efter, det var sendt, synes jeg netop dette er interessant at undersøge nærmere. Forud for pressemøde havde flere pressefolk fået at vide, at der blev indkaldt til pressemøde, fordi partiet havde noget nyt at fortælle indenfor området med udlændinge- og integration. Det er netop dette nyhedselement, de efterfølgende er blevet kritiseret
for. For sagen var nemlig sådan, at det manglede. Tilliden kommer på prøve, når man lover noget og så fremlægger noget andet. Både overfor sit publikum, man gerne vil overtale, men især også overfor pressen. TV2 News, som sendte pressemødet live, har udtalt, at de føler sig en smule snydt og nu vil tage op til revurdering, om de har lyst til at transmittere pressemøder live, når de ikke nøj- agtig ved, hvad der kommer til at foregå på forhånd (TV2 News, 2019). For det andet, er der ingen tvivl om, at deres phronesis står rigtig stærkt alene på baggrund af deres ministertitler og de resulta- ter, de fremlægger, som Venstre igennem tiden har udrettet. I forhold til deres areté er der dog mangler. Skønt politikerne taler for at overbevise publikum om, at de vil dem det bedste, kan det være svært at underkaste sig deres troværdighed. Selvom der bliver sagt, at pressemødet indeholder folkeoplysning, er det svært at se bort fra det "skræmmeeksempel", de opstiller igennem hele pres- semødet. Også selvom man er enig i ministrenes politik kunne man forstille sig, at måden det bliver fremlagt på, ikke er moralsk hensigtsmæssigt. Vendinger som "dybt skadeligt", helt forkerte medi- cin" og "udfordre sammenhængskraften" skaber en hel generel negativ holdning til Socialdemo- kraternes politik. Det er centralt at huske, at sproget ikke er uskyldigt, og at det ikke er ligegyldigt hvilke ord og sætninger, man benytter i sin retorik. De mange negativt ladede ord og vendinger sæt- ter en ramme for, hvordan Danmark vil se ud ved en rød regeringsmagt. For at retorikken kan ses som redelig, er der behov for at kunne høre flere sider af sagen. Mette Frederiksen har ikke nogen mulighed for at komme med sin side af sagen, hvilket der er brug for i et tilfælde som dette, hvor meget information beror på påstande fra modparten. I denne sammenhæng bliver der brudt med nogle normer for pressemøde, hvordan man agerer overfor sin modkandidat og sidst men ikke mindst også pressen.Den høje prioritering af logos til pressemødet kommer desværre til at overskygge deres opbygning af etos. Man kan endda frygte, at de tre ministres offensive retorik ligefrem kunne komme til at skræmme nogle af deres egne vælgere væk, hvilket ses som uhensigtsmæssigt.6. KonklusionJeg har med denne opgave ønsket at redegøre og analyse de tre Venstre-ministres konstituerende elementer i det valgte artefakt med henblik på en efterfølgende vurdering. Det konkluderes, at mange elementer i retorikken fungerer til at konstituere både et kollektivt og transhistorisk subjekt, dog med mangler. Når der igennem pressemødet bliver skiftet imellem flere forskellige "vi", som enten henviser til det kollektive subjekt, Partiet i sig selv, eller endda at konsekvenserne kommer til at gå ud over "danskerne" i stedet for et "os", kan man til tider blive i tvivl om, hvem der tales til.
Derudover nedbrydes deres etos en smule pga. måden, hvorpå de udnytter pressemødet på. Tilliden til pressen og publikum nedbrydes ved, at de ikke fremlægger, hvad der som udgangspunkt er lovet, og i stedet fremlægger en lang række påstande, man også bliver nødt til at se på med kritiske øjne. Der ligger endvidere en tvivl, omkring om midlerne til information var brugt legitimt.I forhold til det moralske og dydsetiske synspunkt skal der til sidst konkluderes, at der ligger noget uetisk og uhensigtsmæssigt i at lave denne form for "skræmmeeksempel" til et pressemøde. Sproget er negativt ladet, samt prioriteringen af logos er for høj, og det vurderes derfor, at et større fokus på at opretholde et fælles kollektivt subjekt i stedet for at nedbryde etos pga. lav areté kunne være mere hensigtsmæssig. 