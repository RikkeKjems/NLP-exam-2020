Hvorfor erklæres undtagelsestilstand?En undersøgelse af undtagelsestilstandens rolle i mødet med politiske protesterIndledningUndtagelsestilstand er et meget udbredt og hyppigt anvendt fænomen. Undtagelsestilstand anvendes i forbindelse med en myriade af forskellige situationer i et land. De anvendes både til at håndtere naturkatastrofer og isbjørneinvasioner i det nordlige Rusland (Bennetts, 2019), men også i forbindelse med trusler fra terrorisme og politiske protester. En undtagelsestilstand sætter ofte frihedsrettigheder ud af kraft og udgør et stort indgreb i borgernes liv. Alligevel ved vi meget lidt om hvordan og hvorfor undtagelsestilstande bliver brugt. Denne opgave vil undersøge, hvorfor regimer erklærer undtagel- sestilstand, når de mødes med ikkevoldelige protester?Undtagelsestilstande har i litteraturen kun modtaget begrænset opmærksomhed. Hafner-Burton, Hel- fer og Fariss (2011) har undersøgt undtagelsestilstand fra et internationalt juridisk perspektiv. De undersøger under hvilke forhold, at nationale undtagelsestilstande fører til derogationer, dvs. afvigel- ser fra juridiske forpligtigelser, fra internationale menneskerettighedskonventioner. De finder, at sam- menhængen mellem nationale undtagelsestilstande og derogationer primært findes i stabile demokra- tier med stærke domstole (Hafner-Burton et al., 2011:692). Yderligere finder de, at formålet med at derogere er at købe regeringer tid og plads til at håndtere en national krise (ibid. 680)   Bjørnskov og Voigt (2018) har undersøgt, hvilke faktorer, der får regeringer til at erklære undta- gelsestilstand. De finder, at det er vigtigt at skelne mellem undtagelsestilstande, der erklæres i for- bindelse med naturkatastrofer og de, der skyldes politiske forhold (Bjørnskov og Voigt 2018:111). I forbindelse med naturkatastrofer finder de, at lave politiske omkostninger er afgørende for, om der erklæres undtagelsestilstand. Økonomiske kriser og politisk uro, i form af bl.a. strejker og demon- strationer, viser sig afgørende for, om der erklæres undtagelsestilstand på baggrund af politiske for- hold. Hvilke forhold, der konkret driver denne sammenhæng mellem politiske protester og undtagel- sestilstand udfoldes dog ikke nærmere. I denne opgave undersøges vil denne sammenhæng derfor nærmere og forsøge at belyse, hvilke forhold, der driver sammenhængen mellem politiske protester og undtagelsestilstand.Denne opgaves fokus er undtagelsestilstand erklæret i forbindelse med ikkevoldelige politiske prote- ster. Opgavens centrale argument er, at undtagelsestilstand erklæres som en reaktion på trusler mod status quo og at undtagelsestilstanden har til formål at undertrykke yderligere protester samt at legi- timere repression. Undersøgelsen bygges op som et medium-N studie, hvor samtlige cases i perioden 1991-2018 identificeres, hvorefter mønstre på tværs af cases undersøges. Ved at kigge på helepopulationen af cases, der ser en undtagelsestilstand i forbindelse med politiske protester, finder op- gaven, at høje trusselsniveauer mod regimet er udbredt i de cases, hvor undtagelsestilstand erklæres. Yderligere identificeres der tegn på, at undtagelsestilstand ofte anvendes til at legitimere regimets brug af repression overfor demonstranterne.Opgaven forløber som følger. Først præsenteres den teoretisk baggrund og det teoretiske argument udfoldes. Derefter vil den metodiske tilgang og case-identificeringsstrategi blive præsenteret. Heref- ter kommer analysen, der er inddelt i tre delanalyser. Først undersøges protesternes karakteristika, for at få et blik for trusselniveauet. Dernæst fokuseres der på hændelserne umiddelbart efter, at undtagel- sestilstanden er erklæret. Den sidste del af analysen består af to casestudier, der skal belyse mekanis- merne mere i dybden og bidrage til at forklare afvigelser fra de teoretiske forventninger, der blev identificeret i den første del af analysen. Afsluttende konkluderes der på opgaven.TeoriOpgavens hovedpåstand er som sagt, at undtagelsestilstande bliver erklæret, når status quo er truet og at formålet er, at legitimisterne regeringens brug af repression. Det teoretiske udgangspunkt for denne påstand er todelt. Først og fremmest baserer opgaven sig på teorier om, hvordan regimer op- fatter og håndterer trusler mod status quo. Det andet teoretiske udgangspunkt bygger på, hvilke kon- sekvenser brug af repression kan have, og hvordan regimet kan beskytte sig mod disse.Protester og håndteringen herafTrusler mod status quo kan antage mange former, men siden den kolde krigs afslutning har folkelige protester i stigende grad udgjort en trussel mod autokratiske regimer (Kendall-Taylor og Frantz, 2014). Udgangspunktet for opgaven er litteraturen om populære protester som middel til at opnå po- litiske mål (Chenoweth og Stephan 2011, Kendall-Taylor og Frantz, 2014). Konkret vil opgaven tage afsæt i Chenoweth og Stephans teori om ikkevoldelige protestkampagners succes. I denne opgave vil jeg bruge deres argument til i stedet at se på, hvilke forhold, der øger truslen mod status quo. Argu- mentet er, at jo højere sandsynligheden for succes er, jo større en trussel vil magthaverne også opfatte protesterne som. Protester forstås i indeværende opgave som en samling af personer, der stiller krav til staten eller specifikke politikker (Clark og Regan, 2015).
Chenoweth og Stephan argumenterer grundlæggende for, at specielt ikkevoldelige protester udgør en stor trussel mod regimer. En ikkevoldelig kampagne virker, ifølge Chenoweth og Stephan, ved at erodere regimets økonomiske, politiske, sociale og militære støtter for på den måde at isolere lederen og presse ham til at træde tilbage (Chenoweth og Stephan 2011:44). Argumentet for, at ikkevoldelige protester er mere succesfulde er, at barriererne for deltagelse er lavere og protesterne dermed bliver større, end det er tilfældet med voldelige protester (Chenoweth og Stephan 2011:10). Ifølge Chenoweth og Stephan er protesternes størrelse afgørende for en række mekanismer, der øger sand- synligheden for succes. De argumenterer for, at protesternes størrelse øger modstandsdygtigheden samt sandsynligheden for taktisk innovation og loyalitetsskifte. Yderligere bidrager størrelsen til ef- fektiviteten af disruptive taktikker, samt mindsker behovet for udenlandsk støtte (Chenoweth og Ste- phan 2011).   Det er altså først og fremmest protestens størrelse og ikkevoldelige karakter, der ifølge teorien er afgørende for, hvor stor en trussel protesten udgør. I opgavens videre forløb medtages primært denne overordnede hypotese som en indikator på, hvor stor en trussel protester udgør. Ligeledes medtages anvendelsen af disruptive taktikker som selvstændig forklaring på, hvor stor den opfattede trussel er. Dette sker på baggrund af Chenoweth og Stephan, der understeger, at økonomisk disruption er en central måde at ligge pres på et regime (Chenoweth og Stephan 2011:44). Disruption forstås som tiltag fra de protesternes side, der sætter hele eller dele af det økonomiske, politiske eller sociale system i stå, fx generalstrejker eller boykot (Klein og Regan, 2018:493-494).Trusler kan håndteres på mange forskellige måder. En mulig reaktion på truslen fra protester er stats- repression. Repression defineres i litteraturen som (Goldstein, 1978: xxvii). Repression kan både have karakter af begrænsninger på civile frihedsrettigheder samt trusler mod individers per- sonlige integritet (Davenport, 2007a:487). Anvendelsen af repression mod politiske trusler er meget veldokumenteret og betegnes af Christian Davenport som "The Law of Coercive Responsiveness" (Davenport 2007b:7). Denne lovmæssighed foreskriver, at når status quo bliver udfordret, så vil au- toriteter svare igen med repression for at undertrykke truslen. Han argumenterer for, at forholdet mellem politisk konflikt og statsrepression er en af de mest robuste sammenhænge inden for repres- sionslitteraturen (ibid.). Selvom sammenhængen mellem repression og trusler mod status quo er me- get robust, så argumenteres der for, at der reelt er tale om en cost/benefit analyse fra regimets side.
Det forventes, at protester mødes med repression, når magthaverne vurderer, at fordelene er større end eventuelle omkostninger (Davenport 2007a:488).Anvendelse af repression og legitimeringDette leder mig videre til anden del af det teoretiske fundament. Der er nemlig ingen garanti for, at brugen af repression er omkostningsfri. Fremfor at slå truslen ned, kan repression i stedet give bagslag og øge truslen. Det konkrete teoretiske afsæt for denne opgave er Sutton, Butcher og Svensson (2014). De argumenterer for, at brug af hård repression mod ikkevoldelige protester kan give anledningen til øget mobiliseringen på det nationale niveau, samt sanktioner og fordømmelser i det internationale samfund. Det teoretiske argument er, at når et regime vælger at slå voldeligt ned på fredelige protester, så overskrider det en række sociale normer og det bliver klart, at regimet er klar til at bruge rå vold mod civilbefolkningen. Det kan få folk til at opdatere deres oplysninger om regimet og vurdere, at de ikke længere kan acceptere et sådant regime (Sutton et al. 2014:561-562). En lignende mekanisme forventes at gøre sig gældende på det internationale niveau, hvor det i stedet er verdenssamfundet eller specifikke internationale samarbejdspartnere, der opdaterer deres viden om regimet og vurderer, at det ikke kan tolereres (ibid. 560). Sutton et al.s argument er, at kommunikationen af repression er afgørende for, om repressionen giver bagslag. Hvis regimet har monopol på kommunikationskanaler og selv kan styre, hvilken information, der kommer ud om repressionen, så kan de også sænke de potentielle omkostninger (ibid. 562). De har i deres undersøgelse et bredt sigte på særligt demon- stranternes mulighed for kommunikation.   I denne opgave er fokus i stedet på regimets kommunikation af repressionen og særligt undtagel- sestilstand som en del af denne kommunikation. Undtagelsestilstand ses som et signal om, at repres- sionen er nødvendig og retfærdiggjort af hensynet til nationens bedste. Der argumenteres altså for, at undtagelsestilstand er én form for information, som regimet kan frigive og at det kan være en middel til at legitimere repressionen. Dermed kan risikoen ved at anvende repression minimeres.Undtagelsestilstand defineres som en situation, hvor det normale politiske, juridiske og sociale sy- stem sættes ud af kraft i forbindelse med en national nødsituation (Legal Information Institute). Det indebærer typisk, at betydelig magt overføres til regeringen eller militæret, ligesom der ofte indføres begrænsninger på visse civile rettigheder. Denne adgang til ekstraordinært at begrænse frihedsret- tigheder anderkendes i de internationale konventioner og anvendes hyppigt over hele verden (Hafner- Burton et al. 2011:674). Dette peger altså på, at undtagelsestilstand anvendes og accepteres af ver- denssamfundet og kan give adgang til legitimt at tilsidesætte visse rettigheder.
Hafner-Burton at al. (2011) undersøger, hvorfor stater, der har ratificeret internationale menneske- rettighedskonventioner, derogerer, når de mødes med nationale kriser. Argumentet er, at en deroga- tion kan sende et troværdigt signal til nationale aktører om, at suspenderingen af frihedsrettigheder er midlertidig og nødvendig. Dette bygger på en antagelse om, at suspenderingen af frihedsrettighe- der vil være upopulært hos befolkning, parlament eller domstole, der vil protestere mod suspende- ringen (Hafner-Burton et al., 2011:680). Det er således et redskab som stater, der står overfor en po- litiske krise, kan bruge for at købe sig tid og plads til at håndtere krisen. Hafner-Burton et al. be- skæftiger sig med derogationer fra menneskerettighedskonventioner og ikke undtagelsestilstande som selvstændig kilde til legitimering. I denne opgave vil jeg anvende samme argument, men i ste- det se på undtagelsestilstande. Det gør jeg først og fremmest fordi både derogation og undtagelses- tilstand er en reaktion på en national nødsituation og begge dele udgør et internationalt anerkendt juridisk forhold, der sætter normale love og regler ud af spil.Fordi nationale undtagelsestilstande er en forudsætning for, at der kan derogeres er der risiko for et sammenfald mellem undtagelsestilstand og derogation, hvilket kan betyde, at det reelt er derogatio- nen, der har betydning. Det er dog ikke alle rettigheder, hvor der er adgang til derogation. Denne opgaves fokus er særligt på legitimeringen af fysisk repression, og eftersom der ikke er adgang til at derogere fra retten til liv og frihed fra grusom behandling, så kan fysisk repression kun dårligt legi- timeres ved derogationer. Dermed mener jeg, at det er plausibelt, at det er undtagelsestilstand, der bruges, når regimer ønsker at legitimere deres brug af repression. Dette underbygges af, at Hafner- Burton et al. primært finder at nationale undtagelsestilstande giver anledning til derogationer i sta- bile demokratier med stærke domstole. Derfor forventes overlappet ikke at være stort i indeværende opgave.Mekanismer og teoretiske forventningerPå baggrund af indsigter fra forskellige dele af litteraturen har jeg opbygget et teoretisk argument, der skal forklare, hvorfor undtagelsestilstand erklæres i forbindelse med politiske protester. Argu- mentet er grundlæggende, at politiske protester udgør en trussel mod status quo. Fordi politiske magt- havere alt andet lige har en interesse i at bevare magten, så vil de være nødt til at reagere, når truslen bliver stor nok. For at bevare stabiliteten og slå truslen ned kan de anvende repression. Lederne er dog klar over, at anvendelsen af repression ikke nødvendigvis er omkostningsfri. Det kan have store konsekvenser både nationalt og internationalt at anvende grov repression. For at sænke omkostnin- gerne ønsker de at legitimere deres brug af repression. En måde at legitimere deres handlinger på er
ved at erklære en undtagelsestilstand. Undtagelsestilstand signalerer, at der er tale om en nødsituation, og det kan være nødvendigt at begrænse visse rettigheder i en bestemt periode til nationens bedste. Dermed kan politiske ledere erklære undtagelsestilstand inden, de anvender repression og på den måde afhjælpe nogle af konsekvenserne. Samtidigt kan undtagelsestilstanden fungere som et signal til demonstranterne om, at protesterne ikke længere vil blive tolereret og på den måde bidrage til, at der på det nationale niveau demobiliseres. Det vil i sidste ende betyde, at truslen fra protesterne bliver mindre.På baggrund af dette udledes en række teoretiske forventninger. Først og fremmest forventes det, at trusselniveauet vil være højt inden der erklæres undtagelsestilstand. Det bygger på, at der skal et vist niveau af trusler til før, at magthaverne overhovedet forventes at reagere. Finders et højt trusselniveau, så bidrager det til at underbygge idéen om, at regimer erklærer undtagelsestilstand fordi de er truede af politiske protester. For det andet forventes det, at der umiddelbart efter en undtagelsestilstand er erklæret, anvendes repression mod demonstranterne. Hvis repressionen og erklæringen om undtagel- sestilstand ligger tidsmæssigt tæt på hinanden, så kan det ses som en indikation på, at undtagelsestil- standen netop skulle legitimere anvendelsen af repression. Det er ikke et sikkert bevis på, at de to hænger sammen, men jeg mener alligevel, at det kan tages som et tegn på, at intentionen med undta- gelsestilstanden var at retfærdiggøre repressionen.MetodeI dette afsnit præsenteres de overordnede metode og design overvejelser. Først præsenteres forsk- ningsdesignet og datagrundlaget, samt case-identificeringsarbejdet. Afsluttende operationaliseres be- greberne: protester, trusselniveau, undtagelsestilstand, samt repression.ForskningsdesignOpgaven er todelt. Første del består af en medium-N undersøgelse. Efterfølgende udvælges to cases på baggrund af denne analyse til nærmere analyse.   Den første del af opgaven bygger på en most different system design-logik. Her undersøges samt- lige cases siden 1991, hvor der er blevet erklæret en undtagelsestilstand i forbindelse med ikkevolde- lige protester. Perioden er afgrænset til efter den kolde krigs afslutning, fordi Sovjetunionens sam- menbrud kan have afgørende betydning for legitimeringsbehovet og dermed forekomsten af undta- gelsestilstand. Forventning er, at USA's position som demokratisk hegemon efter 1991 betyder, at
flere finder det nødvendigt at legitimere deres repression. MDSD-logikken tillader mig her at se på hele populationen og sammenligne på tværs af cases for at finde mønstre, der kan pege i retning af, hvad der kan forklare forekomsten af undtagelsestilstand. Samtidigt gør variationen mellem casene, at en række mulige forklaringer kan udelukkes. Det følger altså at de forhold, der varierer mellem cases, ikke kan være årsagen til undtagelsestilstanden. Jeg kan dog udelukkende pege på mulige år- sager, der går igen på tværs af ekstern variation, og ikke bekræfte, at der reelt er tale om en kausal sammenhæng. Eftersom forskningsdesignet bygger på den fulde population, kan jeg udtale mig med sikkerhed om mønsteret fra 1991-2018. Generaliseringspotentialet til cases før 1991 vurderes som begrænset, mens der er god grund til at tro, at der kan generaliseres til cases i den nærmeste fremtid. På baggrund af medium-N analysen udvælges to cases, nemlig Bahrain og Ecuador (2002), der undersøges mere i dybden i anden del af opgaven. Denne del af analysen tillader mig at undersøge mekanismerne nærmere samt undersøge afvigelser fra mine teoretiske forventninger. Bahrain er valgt på baggrund af demokratiniveauet i landet, der strider imod mine forventninger. Ecuador er udvalgt, fordi trusselniveauet afviger fra det mønster, der ellers ses på tværs af cases. Yderligere er Ecuador valgt, fordi Ecuador optræder fire gange i min population. Denne analyse skal således understøttemin medium-N analyse og bidrage med et mere nuanceret blik på mine cases.Datagrundlag og operationaliseringerOpgavens udgangspunkt er kvantitative data fra hhv. NAVCO 2.0 (Chenoweth og Lewis, 2013), Mass Mobilization Data Project, MM (Clark og Regan, 2016), samt Bjørnskov og Voigts data på undtagelsestilstande (Bjørnskov og Voigt, 2018). Alle tre datasæt baserer sig på en ekstensiv gen- nemgang af nyhedskilder og rapporter fra stater og NGO'er (Chenoweth og Lewis, 2013; Clark og Regan, 2015; Bjørnskov og Voigt 2018). De kvantitative kilder er suppleret med kvalitative data i form af nyhedsartikler, casestudier samt rapporter fra FN og menneskerettighedsorganisationer som Human Rights Watch. Datagrundlaget er begrænset til kun at dække engelsksprogede og fortrinsvist internationale kilder. I den forbindelse er der risiko for, at jeg har overset cases og begivenheder, fordi de ikke har været store nok til, at de kom i de internationale aviser. Dette er delvist forsøgt udbedret ved anvendelse af casestudier og NGO-rapporter, der i højere grad bygger på lokale kilder. Ikke desto mindre er det en svaghed ved mit design.   For at identificerer de relevante cases har jeg sammenholdt data på protester fra NAVCO og MM med data på undtagelsestilstande fra Bjørnskov og Voigt. MM datasættet er begrænset til protester med mindst 10.000 deltagere. Dette er gjort ud fra en forventning om, at protester med færre
deltagende formentligt udgør en mindre trussel og derfor ikke vil udløse en undtagelsestilstand. Dette kriterium betyder, at jeg risikerer at miste relevante cases fra min undersøgelse. Valget om at sætte grænsen ved 10.000 er taget dels på baggrund af en forventning om, at undtagelsestilstand primært er relevant ved større protester og dels ud fra et ressourcemæssigt perspektiv. Det betyder også, at protesterne i samtlige cases må vurderes at udgøre en vis trussel.   Dette har resulteret i 55 landeår, hvor der både forekom politiske protester og en politiske moti- veret undtagelsestilstand. For at sikre mig, at der var sammenhæng mellem protesterne og undtagel- sestilstanden, har jeg anvendt Lexis-Nexis samt almindelige googlesøgninger og søgt på "state of emergency, land, år". For de 55 landeår har jeg gennemgået mindst 3 forskellige kilder af forskellige type, for at sikre mig, at jeg ikke har overset en undtagelsestilstand. Undtagelsestilstande, der er re- lateret til de samme protestbølger, der optræder i mine datasæt er medtaget, selvom den konkrete demonstration ikke optrådte. Cases, hvor undtagelsestilstanden på baggrund af min vurdering af ca- sematerialet ikke blev udløst af protesterne er udelukket for undersøgelsen. Det samme gælder cases, hvor casematerialet peger på, at det var voldelige grupperinger i eller omkring protesterne, der reelt udløste undtagelsestilstanden. Denne proces har resulteret i 17 cases, hvor ikkevoldelige protester har udløst undtagelsestilstand.   Afsluttende er lande med permanent undtagelsestilstand udelukket. Det gælder Egypten, der har haft undtagelsestilstand uafbrudt siden 1958. Dette er gjort, fordi det reelt er blevet normaltilstanden. Selvom der sker en fornyelse af undtagelsestilstanden i forbindelse med fredelige protester, så virker det ikke oplagt at tilskrive denne fornyelse truslen fra protesterne.ProtesterProtester er begrænset til ikkevoldelige protester, der er målt ved brug af NAVCO og MM. Dette er gjort fordi risikoen for, at repressionen giver bagslag, er størst, når protesterne er fredelige. Argu- mentet er, at brugen af vold mod fredelige demonstranter i højere grad strider mod sociale normer, end det var tilfældet ved voldelige demonstranter (Sutton et al. 2014:561). Dermed er forventningen, at regimerne i højere grad har brug for undtagelsestilstanden som legitimering, hvis der er tale om ikkevoldelige protester. Til at vurdere protesternes karakter er NAVCO og MMs indikatorer for pro- testernes voldelige eller ikkevoldelig karakter anvendt. Det er værd at bemærke, at indikatorerne ikke er ens. I NAVCO er data på voldelige kampagner primært baseret på borgerkrigslitteraturen (Chenoweth og Lewis, 2013), hvorfor jeg risikerer at inkludere kampagner med et betydeligt voldeligt element, men som ikke lever op til kravet på 1000 dræbte. Jeg har dog gennemgået samtlige cases,
så dette vurderes ikke at udgøre et problem. I MM bliver en demonstration kodet som voldelig, hvis demonstranterne udviser nogen form for voldelig adfærd det gælder alt fra ødelæggelse af privat ejendom til drab (Clark og Regan, 2015). Dermed er der risiko for, at visse protester er udelukket på baggrund af enkelte minimale voldelige hændelser.   Dette er fx tilfældet i Tunesien i 2011. Disse protester behandles i litteraturen som et eksempel på et ikkevoldeligt oprør (Tedla, 2011). Ikke desto mindre er de største protester under oprøret kate- goriserede som voldelige i MM. Jeg har valgt at medtage både Tunesien og Burkina Faso (2014) i min analyse på trods af disse forhold. Dette valg er taget, fordi det er centralt for mit design, at alle relevante cases inddrages. Dermed vægters værdien af at kunne inddrage disse cases i min undersø- gelse højere, end det potentielle bias jeg introducerer, ved at afvige fra det opstillede kriterium. Jeg har således ikke gennemgået samtlige cases, der i MM er kodet som voldelige. Det udelukker poten- tielt en kategori af primært fredelige protester med enkelte voldelige elementer fra min analyse, men grundet ressourcemæssige begrænsninger har det ikke været muligt at gennemgå samtlige cases. Disse overvejelser udgør en svaghed i min caseudvælgelse og dermed mit design, men jeg mener ikke, at det er ødelæggende for undersøgelsen. Det fremgår desuden af tabel 1, at en lang række cases med enkelte voldelige episoder rent faktisk er inddraget i analysen.VoldEftersom enkelte voldelige episoder tillades i min undersøgelse, er det relevant at have blik for, hvir- vidt tilstedeværelsen af voldelige episoder har betydning for, om der erklæres undtagelsestilstand. Udvider man Sutton et al.s argument, om at voldelige protester i mindre grad giver anledning til, at repression giver bagslag, til at dække ikkevoldelige protester, med enkelte voldelige episoder, kunne man forvente, at det ville give magthaverne en undskyldning for at anvende repression og undtagel- sestilstand. Derfor forventer jeg, at enkelte voldelige episoder øger sandsynligheden for undtagelses- tilstand.TrusselsniveauUdgangspunktet for operationaliseringen af trusselniveauet er Chenoweth og Stephans teori, som det er præsenteret i teoriafsnittet. For at få et mere nuanceret billede inddrages dog yderligere to forhold, der er vigtige for trusselsniveauet. Første parameter er Chenoweth og Stephans overordnede argument, nemlig at størrelsen af protesten er afgørende for trusselniveauet. I indeværende opgave operationa- liseres størrelsen af protesten som det anslåede antal deltagere til den største demonstration forud for
undtagelsestilstanden. Det er valgt, da det giver en idé om, hvor store demonstrationerne var og udgør et let sammenligneligt forhold på tværs af protester. Desuden sikres tidsrækkefølgen i forhold til undtagelsestilstanden. Antal deltagere bygger dels på oplysninger fra MM, hvor de er tilgængelige og dels på nyhedsartikler og casestudier, der bl.a. er inddraget for at sikre tidsrækkefølgen. Disruption inddrages som selvstændigt indikator på trusselsnivauet. Disruption måles har som strejker, blokader og boykot, samt andre taktikker, der sætter det økonomiske eller sociale system ud af kraft. Der er betydelige udfordringer forbundet med at kvantificere omfanget af disruption, derfor er det blot vur- deret om der fandt disruption sted ved en gennemgang af casemateriale. Herefter har fået tildelt vær- dien ja eller nej, til spørgsmålet om disruption.   Disse indikatorer suppleres med formålet for protesterne. Chenoweth og Stephan (2011:69) argu- menterer for, at protester, der har regimeskifte eller løsrivelse til formål udgør den største trussel. Disse kampagner, stiller de mest maksimalistiske krav og derfor har den eksisterende elite dårligst mulighed for at give indrømmelser, og bevare status quo. Lavere vil omkostningerne og dermed trus- selniveauet være hvis protesterne har mere minimalistiske krav fx i form af krav til fødevarepriser eller lønninger. Formålet findes ved at se på demonstranternes egne fremsatte krav samt ekspertvur- deringer.   Afsluttende inddrages demokratiniveauet i landet i det givne år. Demokratiniveauet har måske ikke direkte betydning for, hvor truende en leder opfatter en protestbevægelse. I stedet kan det have betydning for, i hvor høj grad de frygter, at repressionen kan give bagslag. Lande, der i højere grad har implementeret demokratiske karakteristika forventes at være mere sårbare overfor at repressionen giver bagslag. Lande, der ikke er rendyrkede autokratier forventes fx at have flere institutioner og beskyttelser, der gør borgerne bedre i stand til at holde regeringen ansvarlig, hvis de anvender hård- hændet repression (Sutton et al., 2014:566). Også på den internationale scene kan man forestille sig, at omkostningerne ved at anvende repression er større for et land, der normalt opfattes som demokra- tisk eller næsten-demokratisk. Demokratiniveau operationaliseres på baggrund af Freedom House score, hvor en score på 1-2,5 angiver, at et land er frit og dermed demokratisk. En score på 3-4,5 angiver, at et land er delvist frit, mens en score på 5 eller derover indikerer, at landet er ufrit og dermed autokratisk.UndtagelsestilstandI denne opgave inkluderes både civile undtagelsestilstande (state of emergency) og militære undta- gelsestilstande (martial law). Også undtagelsestilstande med andre betegnelser, fx "State of Seige"
eller "National Emergency" inkluderes. Alle typer inddrages, da de forventes at kunne spille samme rolle. Eftersom denne opgave særligt beskæftiger sig med undtagelsestilstanden som signal og legiti- mation af repression inkluderes kun cases med officielt erklærede undtagelsestilstande. Det er således et krav, at regimet eller individer i regimet, officielt og offentligt erklærer at undtagelsestilstand træ- der i kraft. Derfor er undtagelsestilstand målt ved at gennemgå nyhedsartikler og på den måde vurdere, om der offentligt har været fremsat en erklæring om undtagelsestilstand.RepressionPå baggrund af litteraturens brede definition på repression kan undtagelsestilstand i sig selv anskues som en form for repression, da undtagelsestilstand ofte begrænser frihedsrettigheder. For at undgå cirkelslutninger vil opgaven først og fremmest have fokus på brug af fysiske sanktioner mod demon- stranter. Efterfølgende vil også undtagelsestilstanden som repressivt værktøj blive undersøgt.   Fysisk repression er inddelt i 3 kategorier i overensstemmelse med kodningen i MM, nemlig drab, vold og arrestationer (Clark og Regan, 2015). Jeg afviger fra MM, ved at udelade kategorien skyderier. I stedet er skyderier kodet som drab, hvis der bliver slået demonstranter ihjel, ellers er de kodet som vold. Drab dækker alle drab på demonstranter begået af politi, sikkerhedsstyrker eller andre grupper under regimets kontrol uagtet om det var hensigten at dræbe. Vold dækker generelt fysiske overgreb på demonstranter. Det gælder brug af slag, spark både med de bare nævner og med brug af stave eller andre redskaber. Det dækker desuden brug af tortur, stenkast eller andet, der skader andre mennesker. Som udgangspunkt falder brug af fx gummikugler og vandkanoner uden for denne kategori. Arresta- tioner dækker over massearrestationer, tilfældige og/eller uberettigede arrestationer og tilfælde, hvor arresterede tilbageholdes i en længere periode uden at have været for en dommer. Afsluttende vil også begrænsninger på civile rettigheder og forsøg på intimidation mere bredt undersøges. Det dæk- ker særligt undtagelsestilstanden i sig selv, samt trusler fremsat i forbindelse med erklæringen eller generel militær tilstedeværelse, der skal virke afskrækkende på demonstranterne.Medium-N analyseFor at afdække hvorfor politiske ledere erklærer undtagelsestilstand i forbindelse med protester, un- dersøges først på protest- og regimekarakteristika umiddelbart inden undtagelsestilstanden bliver er- klæret. Ved at se på protesterne inden undtagelsestilstanden, får jeg et blik for, hvilke typer af prote- ster, der får regimer til at erklære undtagelsestilstand. Her forventes det, at jo større en trussel prote- ster udgør, jo mere sandsynligt er det, at der erklæres undtagelsestilstand. Efterfølgende vil fokus
være på, hvad der sker efter erklæringen. Ved at se på hændelserne efter undtagelsestilstanden forsø- ger jeg, at nærme mig intentionen bag, ved at se på, hvad undtagelsestilstanden bruges til.TrusselsniveauPå baggrund af det teoretiske udgangspunkt og operationaliseringen har jeg opstillet 5 parametre, der skal give en indikation på trusselsniveauet af protesterne. Der er naturligvis en række andre forhold, der spiller ind på trusselsniveauet, ligesom der kan være forskelle i, hvordan regimet i mine cases opfatter trusler. Ikke desto mindre kan analysen give en indikation på, hvilke forhold, der skal være til stede før, er bliver erklæret undtagelsestilstand.FormålSom det fremgår af tabel 1, er der begrænset variation i protesternes formål. Klart hovedparten er rettet mod regimeskifte i en eller anden form. I nogle cases som Bahrain og Maldiverne er der krav om et helt nyt politisk system og en demokratiseringsproces (Dreyfuss, 2015; Mulberry, 2012), mens andre er rettet mod at afsætte en bestemt leder, som det er tilfældet i Madagaskar og Thailand (Nakhoda, 2011; Heck, 2010). Det er ikke klart, hvilken type regimeskift, der udgør den største trussel for den siddende leder. På den ene side er kravet om et nyt politisk system det mest omfattende, og det kommer med stor risiko for, at tidligere ledere bliver straffet. På den anden side kan krav rettet mod en specifik person øge sandsynligheden for, at medlemmer af den politiske elite skifter loyalitet, hvilket også kan udgøre en stor trussel mod lederen (Chenoweth og Stephan, 2014:46). Derfor skelnes der heller ikke yderligere mellem disse. Klart er det dog, at protester, der har regimeskifte til formål alt andet lige, må udgøre en større trussel, end andre typer af protester. Af Tabel 1 fremgår det, at det kun er tre cases fra Ecuador, der ikke havde regimeskifte som formål. Disse cases falder i en periode, hvor den ecuadorianske økonomi var under hårdt pres. Protesterne var særligt rettet mod sparepoli- tikker, tabt købekraft samt manglende udvikling i indianske områder (Cisternas, 1999; Inter-Ameri- can Comission on Human Rights, 2000; Kintto, 2002). Dermed er trusselsniveauet i Ecuador umid- delbart mindre end i de resterende cases.StørrelseFælles for alle mine cases er, at protesterne er store. Det følger af mine udvælgelseskriterier, at de alle på et eller andet tidspunkt overstiger 10.000 deltagere, men mange af dem overstiger også klart de 10.000. Således overstiger 7 ud af 17 cases 100.000 deltagere og kun 2 cases har et anslået deltager tal på de 10.000, der er minimumskravet for at optræde i undersøgelsen. Værd at bemærke er det også, at de 20.000 demonstranter i Maldiverne reelt svarer til 1/4 af hovedstadens befolkning (Vidal, 2004.). Det peger i retning af, at størrelsen af protesten er vigtig for om der bliver erklæret undtagelsestilstand.
Der er dog ikke umiddelbart en bestemt størrelse, der synes at være påkrævet. Der skal fortsat tages forbehold for, at undersøgelsen er begrænset til relativt store protester.   Selvom en systematisk gennemgang af de konkrete mekanismer som Chenoweth og Stephan fo- reslår, er uden for denne opgaves rækkevidde, så er der dog tegn på, at de er til stede. Det gælder fx i Filippinerne (2006), hvor det i høj grad var frygten for massive "loyalty shifts" i forbindelse med planlagte demonstrationer på 20 årsdagen for People Power-bevægelsen, der udløste undtagelsestil- standen (BBC, 2006). Her var der ikke beviser på, at dele af militæret havde skiftet side, men alene mistanken om medførte tilsyneladende, at Præsident Gloria Arroyo erklærede undtagelsestilstand.DisruptionTaktikker, der forstyrrer økonomien eller det sociale system virker til at have stor betydning for, hvor stor truslen fra protesterne er og dermed sandsynligheden for, at der erklæres undtagelsestilstand. I 71% af mine cases var der forsøg på at sætte dele af de økonomiske og sociale systemer ud af kraft. Disse taktikker har især form af strejker, der enten er sektorspecifikke som det i var Ecuador og Pakistan eller generalstrejker, der rammer hele økonomien som det var tilfældet på Madagaskar (Frye, 2011, BBC, 2002, Zein, 2011). En anden hyppigt udbredt taktik er blokering af veje eller bydele. I Thailand (2010) blokerede demonstranter dele af vejnettet i Bangkok og lukkede dermed finansdi- striktet ned, da det var umuligt for folk at komme på arbejde (Heck, 2010). Er særligt stærkt tegn på, at disruption kan give anledning til at et regime erklærer undtagelsestilstand, er Ecuador (2002). Her lykkedes det indfødte indianere at lukke ned for store dele af den Ecuadorianske olieproduktion, hvil- ket påførte staten enorme økonomiske tab (BBC, 2002). Sammenlignet med de andre cases var truslen fra protesterne på mange andre parametre ellers forholdsvis beskedne. Formålet med protesterne var at protestere mod landets økonomiske politisk i de indianske områder, og selvom det har været umu- ligt at finde præcise tal på protesternes størrelse, lader det til, at de var i den beskedne ende. Alligevel blev der erklæret undtagelsestilstand. Det tyder på, at truslen fra disruption i økonomi i høj grad kan bidrage til, at regimer erklærer undtagelsestilstand, når de mødes med politiske protester.VoldEnkelte voldelige episoder synes kun i begrænset omfang at have betydning for, om der erklæres en undtagelsestilstand. I 53% af mine cases var der ingen eller kun helt minimale tilfælde af vold fra demonstranternes side. I de 47%, hvor der fandt voldelige episoder sted bliver de dog i høj grad brugt som ræsonnement for undtagelsestilstanden. Det gælder fx Thailand (2009), hvor Rødskjorter
stormede et hotel i Pattaya, hvor der blev holdt et ASEAN-topmøde med en række asiatiske ledere. Demonstranterne tiltvang sig adgang og forsøgte at nå frem til regeringslederne. Samme dag blev der erklæret undtagelsestilstand i Pattaya, mens der dagen efter blev erklæret undtagelsestilstand i hele landet (Beaumont, 2009).   I de cases, hvor der er tilfælde af vold umiddelbart inden der erklæres en undtagelsestilstand, kan dette tale i retning af to forskellige årsager. Enten skyldes det, at voldelige protester af regimet opfat- tes mere truende end ikkevoldelige. Eller også er det som foreslået et tegn på, at voldelige episoder kan være undskyldning for at erklære undtagelsestilstand og bruge repression. På baggrund af tabel 1 er det umuligt at vurdere, hvad den konkrete årsag er. I flere cases, hvor der ikke var voldelige episoder, rapporteres der dog om, at regimestøtte og sikkerhedsstyrker forsøgte at provokere til vold. Det gælder fx Yemen (2011), hvor 100 sikkerhedsstyrke klædt i civilt og civile regimestøtter blan- dede sig med demonstranterne og kastede med sten i forsøget på at provokere til vold (Evens, Harb og Jones, 2012). Dette peger i retning af, at regimerne foretrækker, at protesterne udvikler sig volde- ligt og dermed, at vold fra demonstranter kan give magthaverne en god undskyldning for at erklære en undtagelsestilstand.DemokratiniveauAf tabel 1 fremgår det, at der primært findes to forskellige regimetyper i mine cases. Den første kategori er de rene autokratier, der er karakteriseret ved en Freedom House score på 5 eller højere. Som det fremgår af tabel 1, findes der 5 af disse regimer i min undersøgelse. Den anden kategori er lande Freedom House betegner som "partly free" med en demokratiscore på mellem 3-4,5. I denne kategori falder 10 af mine cases. Hele 6 af disse cases har en score på 3, hvilket indikerer, at de er meget tæt på at klassificeres som frie. Cases, der befinder sig midt på spektret, er altså klart i overtal og af disse er halvdelen lige på grænsen til at være demokratier. Dette tyder på støtte til forventningen om, at ikke autokratiske regimer, i højere grad anvender undtagelsestilstand som et værktøj til at retfærdiggøre deres handlinger. Selvom flertallet af mine cases ligger et sted mellem demokrati og autokrati, så optræder der dog 5 autokratier i min undersøgelse. Desuden er Thailand på kanten af at blive klassificeret som ufrit. Der er også nogle mekanismer, der får autokratiske ledere til at erklære undtagelsestilstand. Hvorvidt der er tale om de samme eller andre mekanismer undersøges senere i opgaven.
DelkonklusionOverordnet lader det altså til, at særligt anvendelsen af disruption samt protesternes størrelse er vig- tige for om der bliver erklæret en undtagelsestilstand. I forhold til størrelsen på protesterne skal dette resultat tages med det forbehold, at undersøgelsen på forhånd er begrænset til protester med mere end10.000 deltagere. Afsluttende tyder det også på, at formålet kan have betydning idet 81% af prote- sterne havde regimeskifte i en eller anden form som formål for protesterne. Det faktum at ét land står for de resterende cases, der havde økonomiske politikker som sigte tyder på, at der var noget specielt på spil i disse, der gør at de adskiller sig.Repression og legitimeringDenne del af analysen ser på, hvad der sker umiddelbart efter, at undtagelsestilstanden er erklæret. Da det er umuligt for mig at observere regimernes hensigter direkte, bruger jeg i stedet hændelserne umiddelbart efter erklæringen, for at nærme mig intentionen bag. Logikken er, at hvis der sker brug af repression umiddelbart efter erklæringen, så er det et tegn på, at undtagelsestilstanden blev erklæret med det formål at legitimere repressionen. Tidsperspektivet anvendes altså som et forsøg på at afkode hensigten med undtagelsestilstanden. Det kan dog udelukkende sandsynliggøre sammenhængen, men ikke udelukke, at andre forhold spiller ind og reelt er årsag til undtagelsestilstanden. Jeg mener dog alligevel, at man med nogen rimlighed, kan bruge hændelserne efter erklæringen som et tegn på, at der forfølges en legitimeringsstrategi. Dette gælder ikke mindst, hvis der findes tegn på, at repressi- onen og undtagelsestilstanden har været planlagt, samt hvis der ikke eller kun i mindre grad har været anvendt repression inden undtagelsestilstanden. For at sikre tættest mulig sammenhæng mellem und- tagelsestilstand og repression, så er det kun repressive hændelser inden for den første uge, der er medtaget. Det generelle billede er, at repressionen sker inden for det første døgn. I den forbindelse er det værd at bemærke, at tidsrækkefølgen i Yemen (2011) og Georgien (2007) er omvendt. I begge cases erklæres undtagelsestilstanden i timerne efter, at regimet har slået ned på fredelige demonstran- ter (Al Jazeera, 2011; BBC, 2007). Det taler altså umiddelbart imod min teoretiske forventning. Givet den meget tætte tidsrækkefølge, mener jeg dog alligevel, at det er sandsynligt, at undtagelsestilstan- den er et forsøg på at legitimere brugen af repression. Derfor er Yemen og Georgien også medtaget i den videre analyse, hvor repressionen behandles som om den skete efter at undtagelsestilstand var erklæret.   Der findes fire cases, hvor der ikke sker repression efter erklæringen. Fælles for dem er, at det er cases, hvor lederen træder tilbage kort efter erklæringen. Det drejer sig om Burkina Faso, hvor
undtagelsestilstanden afbrydes efter få timer (Hirschel-Burns, 2015). Samme billede tegner sig i Ge- orgien (2003) og Ecuador (2005), hvor undtagelsestilstanden også kun varer kort, inden den siddende leder bukker under for protesterne og træder tilbage (VOA News, 2009, The Economist, 2005). Den sidste case er Tunesien, hvor Ben Ali flygter kort efter undtagelsestilstanden (Rifai, 2011). I Tunesien fastholdes undtagelsestilstanden dog, hvorfor repression foretaget af overgangsregeringen er medta- get. Her er det i stedet intentionen med at fastholde undtagelsestilstanden der undersøges. Tidligere repressionI 53% af mine cases bliver der anvendt repression inden der erklæres undtagelsestilstand. Det svækker argumentet om, at undtagelsestilstand bliver erklæret for at legitimere repressionen. Flere af disse cases udgør dog kun i mindre grad en udfordring for argumentet. Det gælder Thailand (2010) og Yemen, hvor repressionen inden er mildere end efter erklæringen. Det er således 41% af mine cases, der oplever repression, der er mindst lige så hård før som efter undtagelsestilstanden. Blandt disse cases er Burkina Faso, hvor undtagelsestilstanden bortfalder kort efter, hvorfor denne cases reelt ikke indgår i analysen. I forlængelse heraf er der i Tunesien tale om et nyt regime, der anvender repressi- onen efter undtagelsestilstanden. Dermed er det særligt Bahrain, Honduras og Pakistan, der udfordrer mit argument. Generelt er billedet, at det særligt er de autokratiske stater, der anvender repression inden undtagelsestilstanden. Dette mønster stemmer godt overens med mine teoretiske forventninger om, at autokratier i mindre grad har behov for at legitimere deres repression. Spørgsmålet om, hvorfor de erklærer den alligevel består dog fortsat. Senere vil jeg argumentere for, at repressionen, der sker før erklæringen i Bahrain, giver bagslag og derfor er med til at øge behovet for legitimering.Fysisk repressionDet fremgår af tabel 2, at der i 47% af mine cases anvendes den hårdeste form for repression, nemlig drab kort efter undtagelsestilstanden er erklæret. Det understøtter umiddelbart min forventning om, at undtagelsestilstanden skal legitimere anvendelsen af fysisk repression. Det generelle billede er, at drab oftest anvendes i forbindelse med, at området, hvor der har været demonstrationer ryddes. Denne tendens til, at regimet venter med at slå ned til efter undtagelsestilstanden, er erklæret tyder på, at der rent faktisk er tale om legitimering. En sådan operation må forventes at være planlagt i forvejen og dermed må undtagelsestilstanden også være det. I sådan et tilfælde bliver undtagelsestilstanden ikke en reaktion på en pludseligt opstået nødsituation, men i stedet en taktisk overvejelse fra regimets side. Et eksempel på en operation, hvor der blev anvendt både drab og vold, som med al tydelighed var planlagt på forhånd, er Bahrain. I dagene umiddelbart inden undtagelsestilstanden og den efterføl- gende operation, blev der hentet soldater ind fra Saudi Arabien og De Forenede Arabiske Emirater, der bistod i operationen (Dreyfuss, 2015). Det tyder på omfattende planlægning, hvilket underbygger mit argument om, at undtagelsestilstande skal legitimere repression. Undtagelsen fra dette mønster er Madagaskar (2002), hvor konflikten udvikler sig til borgerkrigslignende tilstande efter undtagelses- tilstanden er erklæret. Hæren er splittet mellem de to politiske fraktioner og begge sider dræber til- hængere af den anden fraktion (Nakhoda, 2011). Det betyder også, at billedet afundtagelsestilstandens rolle i dette tilfælde er mindre klar. Fælles for størstedelen af de cases der anvender drab er, at truslen fra protesterne vurderes som meget stor. I samtlige cases med undtagelses af Ecuador (2002) har protesterne regimeskifte til formål, ligesom antallet af deltagere i de fleste cases er over 100.000. Det tyder altså på, at trusselsniveauet også har betydning for, hvilken grad af repression, der anvendes. Der er dog også et sammenfald mellem trusselniveauet og demokratiniveau. Således er lande med en Freedom House score på 4,5 eller derover overrepræsenteret blandt de cases, hvor der anvendes drab. Dermed er det umuligt at sige, hvilket af disse forhold, der er afgørende for niveauet af repression.   Vold anvendes i 71% af mine cases og volden bruges både i kombination med drab, men også alene. Brugen af vold følger generelt samme mønster, som brugen af drab. Et eksempel på en case, hvor vold blev anvendt alene er Georgien (2007). Her blev der i første omgang anvendt mildere tak- tikker i form af tåregas og vandkanoner, men da disse taktikker ikke virkede, gik politiet ifølge Hu- man Rights Watch over til mere voldelige taktikker, hvor demonstranter blev slået med stave og jagtet, når de forsøgte at flygte (Human Rights Watch, 2007). Det tyder på, at vold og drab kan spille samme rolle i forbindelse med at stoppe protester. Den georgiske case illustrer desuden, hvordan regimets reaktion kan udvikle sig. Politiet startede med mundtlige advarsler og gik over til tåregas og gummi- kugler, inden det endte med regulær vold. Det peger på, at regimer bruger den grad af repression, de finder nødvendig for at slå protesterne ned. Det kan være med til at forklare, hvorfor mindre alvorlige former for repression optræder hyppigere i min undersøgelse. Umiddelbart kunne man forvente, at alvorligere typer af repression var mere nødvendige at legitimere, og derfor ville optræde oftere i undersøgelsen. Dette fund kunne i stedet indikere, at undtagelsestilstand siger noget om, at regimet er klar til at bruge hård repression, hvis mildere former ikke virker.Blødere former for repressionInddrager man også arrestationer i opgørelsen af de repressive tiltag, så er det hele 82% af mine cases der anvender repression efter erklæringen. Arrestationer er i høj grad knyttet til at selve undtagelses- tilstanden, idet undtagelsestilstand giver mulighed for at begrænse frihedsrettigheder og forsamlinger erklæres ofte ulovlige. Hvis demonstranter ikke retter ind efter denne erklæring, kan det give regimet en undskyldning for at skride til arrestationer. Det gælder for eksempel i Pakistan (2007), hvor mindst5.400 personer blev anholdt inden for den første uge efter undtagelsestilstanden (Human Rights Watch, 2007). Arrestationer i så massivt et antal virker som et forsøg på at blokere for yderligere demonstrationer, og dermed kan arrestationer effektivt anvendes til at slå protester ned. Det tætteforhold mellem undtagelsestilstandens bestemmelser og arrestationer underbygger yderligere, at und- tagelsestilstanden tjener et legitimeringsformål.   Begrænsninger af frihedsrettigheder kan opfattes som repression, hvorfor undtagelsestilstand kan ses som repression. I den forbindelse er det værd at bemærke, at hvis undtagelsestilstanden opfattes som repression, så er legitimeringsargumentet reelt meningsløst. Jeg mener dog, at det kan give me- ning at opfatte undtagelsestilstand som et værktøj til at legitimere hårdere repression, men samtidigt have blik for den repressive virkning undtagelsestilstanden i sig selv kan have. Dette gælder ikke mindst, fordi undtagelsestilstandens begrænsning af frihedsrettigheder ofte kommer med trusler om sanktioner. Undtagelsestilstand kan ses som et signal til demonstranter om, at det vil få alvorlige konsekvenser at fortsætte protesterne. Dette kan forstærkes gennem retorik eller foranstaltninger, der signalerer, at man er villig til at bruge magt til at stoppe protesterne. Det ses fx i Ecuador (2000), hvor der blev erklæret undtagelsestilstand, hvorefter 30.000 politi- og militærpersonel blev sendt på gaden (Scutton, 2000). Som det fremgår af tabel 2, blev der foretaget arrestationer, men ingen grovere re- pression blev anvendt. Der er desuden rapporter om, at den militære tilstedeværelse gjorde, at de planlagte demonstrationer blev langt mindre end forventet (ibid.). Denne case kan altså ses som et eksempel på, at undtagelsestilstanden og den forebyggende militære tilstedeværelse i sig selv kunne undertrykke protesterne. Det kan også være med til at forklare, hvorfor der ikke blev anvendt hårdere repression.DelkonklusionAnalysen har fundet, at repressionen i alle på nær tre cases bliver optrappet efter undtagelsestilstanden erklæres. Det tyder på støtte til idéen om, at undtagelsestilstande skal bidrage til at legitimere regimets brug af repression. Særligt blev der identificeret en tendens til, at undtagelsestilstanden blev erklæret umiddelbart inden den endelig aktion mod demonstranterne. Afsluttende fandtes der nogen støtte til, at undtagelsestilstanden i sig selv bliver brugt som et repressivt redskab, der kan sende et signal til de demonstrerende og på den måde slå protesterne ned.Casestudier: Bahrain og EcuadorI det følgende præsenteres og undersøges Bahrain og Ecuador nærmere, for at undersøge mekanis- merne samt afvigelserne fra mine forventninger nærmere.
BahrainBahrain er med en Freedom House score på 5,5 udvalgt, fordi jeg ønsker at undersøge, hvorfor et autokrati finder det nødvendigt at legtimere deres repression gennem en undtagelsestilstand. Yderli- gere er casen udvalgt, fordi de forslåede mekanismer kommer tydeligt til udtryk. Dermed udgør Bah- rain en case, hvor min analyser peger på, at regimet bruger undtagelsestilstand som legitimering, men ikke hvorfor det er nødvendigt.   Påstanden i denne analyse er, at Bahrain forsøger at legitimere deres handlinger overfor USA. Dette er nødvendigt, fordi regimet i Bahrain er nært allieret med USA, der bl.a. har en flådebase i Bahrain (Ambrosio 2014:335). Det giver USA en klar interesse i at bevare status quo i landet, men også en potentiel konklift mellem deres støtte til at autokratiske regime og ønsket om at fremstille sig selv som demokratiforkæmper. Ved at forfølge en legitimeringsstrategi kan regimet i Bahrain således gøre det lettere for USA at forsvare deres alliance og beskytte sig mod kritik.Protesterne i Bahrain startede d. 14. februar 2011. Opildnet af succesfulde protester i Tunesien og Egypten gik 6.000 primært shiiter på gaden for at kræve reformer i Bahrain. De protesterende blev fra starten mødt med hård repression fra regimet og to demonstrant blev skudt i løbet af de første dage (Dreyfuss, 2015). Volden mod de fredelige demonstranter førte til stor og bred mobilisering i hovedstaden Manama. To dage efter de første protester var op mod 12.000 demonstranter samlet ved den centrale Perlerundkørsel, hvor demonstranterne besluttede at overnatte. Samme nat angreb sik- kerhedsstyrker i et forsøg på at rydde pladsen. Der blev anvendt stave og geværer, ligesom der var rapporter om, at der blev sat ild på telte med sovende demonstranter. Hundredevis af demonstranter blev såret, og 3 blev dræbt mens de lå og sov (ibid.).   Disse hændelser førte til kritik af regimet både nationalt og internationalt. I Bahrain var både sunnier og shiiter vrede over angrebet og der blev indkaldt til flere protester. 80% af lønmodtagerne påbegyndte desuden en strejke, der lammede Bahrains økonomi. Angrebet på de sovende demon- stranter bidragede til, at sunnier og shiiter gjorde fælles front mod regimet. Demonstranterne brugte ligeledes angrebet som en anledning til at adressere verdenssamfundet og opfordrede til handling (Fattahi, 2012). Præsident Obama fordømte i et opkald til kongen volden mod fredelige demonstran- ter og opfordrede til dialog og reformer i landet (The White House, 2011). Internt i regimet skabte angrebet også splittelser, hvor en fraktion med kronprinsen i spidsen erklærede sig klar til at gå i en dialog med demonstranterne. Der skete altså både en øget national mobilisering og international for- dømmelse af repressionen.
Efterfølgende indtog demonstranterne igen Perlerundkørslen og den 22. februar deltog 150.000 men- nesker i "Martyr's March", der skulle ære de dræbte demonstranter. Herefter gik det dog nedad bakke for sammenhængskraften, og bevægelsen mistede opbakning fra mange moderate sunni'er. Dette skete ikke mindst på baggrund af en kampagne fra statslige medier, der portrætterede demonstran- terne som yderligtgående shiiter med bånd til styret i Teheran (Fattahi, 2012). Der opstod spredte voldelige sammenstød mellem sunnier og shiiter, og selvom volden reelt var minimal, blev den brugt heftigt af regimet, til at kommunikere konflikten i sekteriske termer (ibid.).   Den 14. marts ankom 1000 soldater fra Saudi Arabien og 500 politibetjente fra De Forenede Ara- biske Emirater, der skulle hjælpe regimet med at slå truslen fra demonstranterne ned. Dagen efter erklærede kongen undtagelsestilstand. Undtagelsestilstanden forbød alle former for forsamlinger i Bahrain og gav militær og politi mandat til at slå hårdere ned på demonstranter, der forbrød sig mod forsamlingsforbuddet (Bassiouni et al., 2011:139). Dagen efter undtagelsestilstanden blev erklæret, slog regimet ned på demonstranterne og ryddede igen pladsen ved Perlerundkørslen. I operationen blev der anvendt både mildere værktøjer som tåregas og vandkanoner, men også stave, håndvåben og automatvåben. Mindst 3 demonstranter blev dræbt i det første angreb mod Perlerundkørselen mens Human Rights Watch meldte om mindst 15 dræbte og flere forsvundne i dagene og ugerne efter (Human Rights Watch, 2011). Både EU og USA fordømte volden og opfordrede til at udvise tilba- geholdenhed fra regimets side. Præsident Obama understregede dog også i en tale d. 19. marts, at regimet i Bahrain havde en legitim interesse i at skabe ro og orden og at USA anerkendte, at Iran forsøgte at udnytte situationen i Bahrain (The White House, 2011). Det skal stå ubesvaret hen, hvilken rolle Iran rent faktisk spillede, men præsidentens tale gengav flere af de argumenter, som regimet i Bahrain anvendte til at retfærdiggøre deres handlinger.AnalyseRegimet i Bahrain forfulgte altså flere forskellige taktikker for at legitimere deres brug af repression i forbindelse med ikkevoldelige protester. Først og fremmest er det værd at bemærke, at den hårde repression i starten af perioden gav bagslag. Repressionen mobiliserede en gruppe moderate sunnier, der ikke oprindeligt var en del af demonstrationerne. Ligeledes gav særligt angrebet d. 17. februar øget international opmærksomhed, og regimets nære allierede USA fandt det nødvendigt offentligt at fordømme brugen af vold i Bahrain. Det er dog tvivlsomt, om regimet i Bahrain reelt havde anledning til at frygte sanktioner fra USA. Desuden skal det bemærkes, at der sker et brud med mine teoretiske
forventninger i forhold til trusselsniveauet. Således bliver undtagelsestilstanden først erklæret efter, at protesterne er blevet mindre igen. Der var dog forsat titusindvis af demonstranter på gaderne i dagene op til, hvorfor truslen måske nok var mindre end tidligere, men truslen var fortsat stor.    Undtagelsestilstanden blev erkæret dagen inden en velforberedt operation mod demonstranterne, hvilket tyder på, at strategiske overvejelser har spillet ind. Op til den endelige aktion blev konflik- ten "framet" i et sekterisk perspektiv. I kombination med den øgede vold og sekteriske karakter af protesterne kan undtagelsestilstanden opfattes som et signal både til USA og den moderate sunni- befolkning i Bahrain om, at volden mod demonstranter er nødvendig og retfærdiggjort. Undtagelses- tilstanden blev altså fremstillet som et nødvendigt tiltag for at håndtere truslen fra demonstranter og Iran mod et sunni-regime. Som nævnt gengav Præsident Obama regimets argumenter i en tale d. 19. marts, hvilket kan ses som et tegn på, at legitimeringen virkede. Værd at bemærke er det desuden, at USA i højere grad lægger vægt på deres samarbejde med Bahrain i perioden efter d. 16. marts sam- menlignet med efter angrebet på de sovende demonstranter d. 17. februar. Heller ikke i forbindelse med det første angreb blev der for alvor sat spørgsmålstegn ved alliancen fra amerikansk side, men efter undtagelsestilstanden var fokus på alliancen mere udtalt. Forskelle i retorikken peger måske alligevel på, at USA fandt det mere komfortabelt at være allieret med et regime, der på grund af en sekterisk konflikt med indblanding fra Iran var nødt til at erklære undtagelsestilstand for at sikre stabiliteten, end et regime, der angreb sovende demonstranter.Ecuador 2002Ecuador (2002) er udvalgt, fordi den udgør en case, hvor det påståede mønster findes, men hvor trusselniveauet umiddelbart er lavt. Der sker en stor disruption af landets olieproduktion, men på alle andre parametre er truslen bergænset. Det virker dermed ikke oplagt, at det er nødvendigt at erklære en undtagelsestilstand og anvende repression. Påstanden i denne analyse er, at den politisk og ikke mindst økonomiske situation i Ecuador var så usikker, at der reelt var tale om en stor trussel for regeringen. Yderligere vil jeg argumentere for, at en del af forklaringen ligger i, at undtagelsestilstand er blevet kutymen, når ecuadorianske regeringer møder modstand.   Ecuador stod i slutningen af 1990'erne og starter 00'erne overfor en økonomisk krise. Skader fra naturkatastrofer og faldende oliepriser betød, at Ecuador i 1999 havde 0% økonomisk vækst og in- flation på 50% (CNN, 1999). I løbet af 1999 indførte præsident Jamil Mahaud en række sparepolitik- ker og i januar 2000 blev den amerikanske dollar til den officielle valuta i landet. Disse tiltag var så upopulære i befolkningen, at en koalition af indfødte og militæret i slutningen af januar afsatte
Mahaud. Kuppet faldt dog hurtigt fra hinanden og i stedet overtog vicepræsident Gustavo Noboa præsidentposten. Han forsatte samme økonomiske politik. Disse tiltag havde en stabiliserende effekt på landets økonomi, men der var fortsat i store økonomiske problemer, da protesterne brød ud i fe- bruar 2002 (Encyclopædia Britanica, 2019).I februar 2002 gik tusindvis af indfødte på gaden i de olierige provinser Sucumbios og Orellana. De krævede, at en større del af olieprovenuet blev geninvesteret i deres lokalområder. Protesten i februar 2002 opstod i forbindelse med opførslen af en ny rørledning, der skulle transportere olie fra området og til hovedstaden. Det lykkedes de protesterende at lukke ned for produktionen på 62 oliebrønde og et raffinaderi samt blokere arbejdet på rørledningen. Dette påførte staten betydelige økonomiske tab. Den dybe økonomiske krise sammenholdt med den ecuadorianske økonomis olieafhængighed, satte regeringen over for et dilemma (BBC, 2002). Uden indtægter fra oliesektoren var det umuligt for regeringen at dække sine udgifter og betale af på sin internationale gæld. Den 22. og 23. februar erklærede Noboa undtagelsestilstand i Sucumbios og Orellana.   I første omgang blev der henvist til grænsespændinger med Colombia, men senere medgav Noboa, at der var tale om en reaktion på protesterne. I perioden umiddelbart efter erklæringen, slog militær og politi hårdt ned på demonstranter. Mindst 4 personer blev dræbt af sikkerhedsstyrker den første uge. Den lokale borgmester meldte om 300 sårede og mange civile med skudsår. Regeringen påstod dog, at disse tal var overdrevne og anklagede i stedet demonstranterne for at afpresse regeringen (Kintto, 2002). Det er således tegn på, at regeringen forfulgte en legitimeringsstrategi. Først og frem- mest ventede de til efter erklæringen med at slå ned på demonstranterne. For det andet peger anklagen om afpresning i retning af at legitimere repressionen overfor den resterende befolkning. De meget lokale økonomiske krav kunne desuden bidrage til legitimeringen, særligt fordi resten af befolkningen også led under den økonomiske krise. Det blev gjort klart, at det er nødvendigt at slå hårdt ned til nationens fælles bedste.AnalyseI Ecuador (2002) udløste lokale protester, med lokale krav en undtagelsestilstand og hård repression. Primært to forhold synes at medvirke til, at protesterne trods deres lokale og økonomiske karakter udgjorde en trussel. Først og fremmest skal det bemærkes, at Noboas forgænger blev afsat under lignende betingelser. Bevægelsen, der afsatte ham, startede også som en bevægelse af indfødte stam- mer med lokale krav, men som senere tiltrak sig støtte fra resten af samfundet. I 2000 handlede det
ikke mindst om Mahuads upopulære økonomiske politikker. Økonomien lader også til at have spillet en rolle i indeværende case, hvor der forsat var alvorlige økonomiske problemer. De økonomiske problemer sammenholdt med, at oliesektoren, der står for store dele af landets indtægter, blev sat ud af kraft kan betyde, at protesterne reelt udgjorde en trussel mod Noboa. Som nævnt blev hans for- gænger kuppet på grund af upopulære økonomiske politikker og mangelfuld økonomisk performance. En langvarig konflikt og manglende olieindtægter ville potentielt gøre Noboa upopulær blandt resten af befolkningen samt i udlandet, og dermed true hans position.   Et andet forhold der kan være afgørende for, at der blev erklæret undtagelsestilstand i 2002 er, at det er et hyppigt brugt værktøj i Ecuador. Ecuador optræder fire gange i min opgave og udover disse tilfælde af undtagelsestilstand, har Ecuador erklæret en række undtagelsestilstande i forbindelse med væbnede oprør, voldelige protester og kup-forsøg i løbet af de sidste 20 år. Undtagelsestilstand kan derfor opfattes som et "standard-svar", når der opstår protester i Ecuador. Det taler umiddelbart imod, at der er tale om en legitimeringsspørgsmål. Man kunne forestille sig, at hyppig brug af undtagelses- tilstand underminerede værdien af signalet undtagelsestilstanden sender. Signalet kan altså miste sin troværdighed og at det ikke nødvendigvis vil fungere. Den tætte tidsrækkefølge mellem den erklæ- rede undtagelsestilstand og brugen af repression mod demonstranterne taler dog for, at regeringer opfatter undtagelsestilstanden som et legitimeringsværktøj.KonklusionDenne opgave har undersøgt hvilke årsager der er til, at der erklæres undtagelsestilstand i forbindelse med ikkevoldelige politiske protester. Dette er undersøgt på baggrund af indsamlet populationsdata for protester med mindst 10.000 deltagere i perioden fra 1991 og frem.Konklusionen på opgaven er, at regeringer erklærer undtagelsestilstand, når protester truer status quo samt at undtagelsestilstanden erklæres for at legitimere anvendelsen af repression. Undersøgelsen har fundet et generelt mønster, der viste, at trusselsniveauet i flertallet af cases var højt og at lederne dermed havde god grund til at frygte konsekvenserne af de politiske protester. Særligt protesternes formål, samt graden af disruption, har vist sig at være afgørende. Disse fund blev underbygget af gennemgangen af Ecuador (2002), der viste at selvom trusselniveauet fremstod mindre, fordi demon- stranternes formål var økonomisk politik, så var der reelt tale om en alvorlig trussel. Disse fund skal dog tages med det forbehold, at det var et kriterium for at indgå i undersøgelsen, at der var mindst10.000 demonstranter, hvorfor samtlige cases har et vist trusselniveau. Yderligere er det vist, at der
typisk sker øget repression umiddelbart efter erklæringen af undtagelsestilstand. Påstanden i denne opgave er, at den tætte tidsrækkefølge mellem undtagelsestilstanden og repression sandsynliggør, at undtagelsestilstanden bliver erklæret fordi den skal legitimere repressionen. Disse fund underbygges i analysen af Bahrain, hvor der blev fundet tegn på, at den repression, der blev anvendt inden undta- gelsestilstanden, i høj grad gav bagslag, mens repressionen efter undtagelsestilstanden kun i begræn- set omfang gav anledning til fordømmelse nationalt og internationalt. Dette tyder altså på, at undta- gelsestilstand erklæres for at legitimere repression. Det har dog ikke været muligt at observere regi- mets hensigter eller legitimationsstrategi direkte, hvorfor der skal tages forbehold for, at andre uob- serverede forhold kan spille ind.Opgaven har forsøgt at kompensere på det manglende fokus på undtagelsestilstande i litteraturen. Dette er gjort gennem en original teoretisk tilgang, der har givet mulighed for at afdække, hvilke årsager der er til, at nogle lande erklærer undtagelsestilstand, når de mødes med politiske protester. Resultaterne kommer dog med visse forbehold, som fremtidige undersøgelser med fordel kan forsøge at udbedre. I forlængelse heraf vil det være oplagt at undersøge undtagelsestilstanden rolle under andre forudsætninger, det gælder i forbindelse med voldelige protester eller ved protester med mindre end 10.000 deltagere. Det vil desuden være frugtbart at komme nærmere intentionen bag og legiti- mationen i sig selv. 	
