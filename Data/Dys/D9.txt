Indledning De danske borgere har haft mange forskellige sportsinteresser igennem tiden. Der har dog været nogle primære sportsgrene, hvor udfra der er sprunget nogle nye niche motionsvaner ud fra. Jeg vil i det første stykke fortælle om den gymnastiske udvikling hvor efter jeg vil præsentere samfunds og historiske udviklinger. Dernæst vil jeg forklare Bourdieu´s begreber, med en kobling på fitnesskulturen og diskutere hvad der kan have indflydelse på de danske aktivitets valg.  Gymnastikkens udvikling i 1800-tallet De var to statsinstitutionerne, hæren og skolen der i 1805 samt 1814, tvang gymnastikken til at være obligatorisk for mænd og drenge (Kampen om kroppen: s 80). Efterfølgende kom den frivillige gymnastik som udvikles i 1860’erne med tilknytning til skytteforeningen, som ellers havde skydning som en stor del af foreningen. Gymnastikken der tonede frem i skytteforeningerne, var den militærgymnastik som havde udspring i den tyske turnen. I 1869 udarbejder premierløjtnant V. La Cour, den første håndbog om gymnastik for delingsformænd ved amtsskytteforeninger pga. hærens gymnastikreglement fra det samme år. Denne form for Gymnastik blev med tiden mere udbredt (kampen om kroppen: s. 80-81). Den tyske gymnastiks synspunkt var, at der skulle være retning i geledderne og den blev fremmet ved kun, at dreje til højre, ellers ville det forvirre hvis man skulle dreje til både højre og venstre samt skabe uorden i rækkerne (kampen om kroppen: s. 88).  I overgangen fra den militante gymnastik form til Ling gymnastikken var der problemer fra hærens side. Skytteforeningerne begynder at vise interesse, og implementere den svenske gymnastik i foreningernes dette gjorde, at 64 officerer måtte i 1887 udtale.  ”Vi anser det for meget forkasteligt, at der er Skytteforeninger her i Landet, der har indført svensk Gymnastik i Kredsene… Vi vilde anse det for heldigt, om disse foreninger atter vendte tilbage til den Gymnastik, som for Skytterne, de vordende Soldater, absolut vilde være den gavnligste.” (kampen om kroppen: s. 89).  Men denne udtalelse hjalp ikke officererne med at landmændene skulle vælge den militære gymnastik til, tvært i mod kom der en større opbakning til den svenske gymnastik (kampen om kroppen: s. 89).  Den svenske gymnastik skabes af Pehr Henrik Ling, som var gymnastikpædagog og digter og levede fra 1776-1839. Ling forsøgte via. Gymnastikken, at søge til naturen. Lings gymnastiske udgangspunkt var   ”Det er gymnastikkens pligt at lyde naturen og den skulle lyde de love, som gør sig gældende i menneskenaturen” (Kampen om kroppen: s. 85).   Ling forsøgte med anatomiske og fysiologiske studier, at tilpasse gymnastikken, så den havde et videnskabelig grundlag. For Ling handlede det ikke kun om det materialistisk, men også det åndelige. Disse to ting skulle bindes sammen for sjælen, ellers vil den ikke tilgodese det hele menneske. Det sjællige behov skulle udtrykkes igennem det historiske, digtning og æstetisk form (Kampen om kroppen: s. 85). Det revolutionærende i den Lingske gymnastik,   ”gymnastikken skulle tilpasse mennesket; det var ikke mennesket, der skulle tilpasse sig bestemte øvelser” (Kampen om kroppen: s. 86).   Samtidig inddelte Ling gymnastikken ind i fire kategorier som skulle sørge for, at gymnastikken var mangfoldig (Kampen om kroppen: s. 85).  Ling gymnastikken tilgodeså også kvinderne. De fik indført gymnastikken på pigeskolerne i København og blev gjort til et obligatoriskfag i 1864. Kvinden kunne i gymnastikken være på lige fod som manden (Kampen om kroppen: s. 87).  Den svenske gymnastik blev første gang brugt i Danmark i 1884, på Vallekilde Højskole. Lærerne Niels Hansen Rasmussen og Andreas Bentsen havde været i Stockholm, hvor de blev inspireret af gymnastikformen, og N.H Rasmusen rejste til Sverige i 1883, for at uddanne sig inden for den svenske gymnastikretning. Da han rejste tilbage til Danmark, implementerede han gymnastikken til sine elever, som de fremviste, og det blev efterfølgende den dominerende form for grundtvigiansk legemskultur (Kampen om kroppen: s. 82).  Efter en gymnastikfest blev Poule La Cour så betaget af den svenske gymnastik, at han sendte tolv mænd til Sverige, for at blive uddannet inden for den svenske gymnastik. Deres funktion var at udbrede gymnastikken til landsbyboer. Gymnastikken blev først implementeret på højskolerne og kom efterfølgende ud i de danske skytteforeninger, hvor den ellers tyske militære gymnastik havde sit domæne (kamppen om kroppen: s. 84). I Danmark kom der et oprør mod den ellers vande militærgymnastik, som var udbredt i skytteforeningerne samt folkeskoleregi. Regeringen blev nødsaget i 1887 til at stifte en kommission, som skulle undersøge grundlag for gymnastikken i folkeskolerne, grundet af en ny forståelse af videnskabelig tilgang til bevægelser (kamppen om kroppen: s. 88). Med den videnskabelige tilgang til bevægelse, sejrede den svenske tilgang over den tyske. Den svenske tilgang var at der skulle være ligesidighed i legemet, og militærgymnastikken blev gradvist overtaget af den svenske gymnastikform på landet. I 1899 afsluttede gymnastikkommissionen deres arbejde og udgav en håndbog, der næsen kun byggede på de Lingske principper. I det samme år blev håndbogen autoriseret i folkeskolen, samt antaget af de danske skytteforeninger som grundlag for gymnastikken (kampen om kroppen: s. 90).  Den svenske Gymnastik medførte en Samfundsudvikling. Datidens ”bedsteborgere” blev det anset som værende latterligt at dyrke sport, dog kun ganske enkelte idrætsgrene var gængslige, her var gymnastik en af dem, selv om det ansås som værende acceptabel at dyrke gymnastik, var det de færreste der gjorde det (Korsgaard gennembrud: s. 122). Den svenske gymnastik fik stor succes i Danmark, pga. den grundtvigske kulturrevolution. Der skete en stor udvikling i det danske samfund socialt, politisk og økonomisk i 1870’erne, hvilket blev tydligt, da bønderne skulle omlægge produktionen for at imødekomme krisen, der var på vej. I slutningen af 1870érne kom den økonomiske krise og ramte dansk landbrug. Grunden til dette var, at importen fra Amerika til Danmark blev en mulighed, importen kunne ske i store mængder. Dette førte til en omlægning fra kornproduktion til andre produkter, som kød- og mælkeproduktion. Grunden til dette var fordi, det blev billiger at importere korn fra Amerika, og bønderne kunne ikke matche disse priser, og var nødsaget til at omlægge landbruget. Der var tre muligheder for omlægningen. Den første mulighed var godsejerne, som havde mejerierne og kunne derfor gøre produktionen større, den anden var byborgerskabet som allerede havde gang i industrien og den tredje var bønderne selv, som kunne hive på deres erfaring, og kunne gøre det kooperativ. Resultatet blev at bønnerne sluttede sig sammen og opbyggede den nødvendige industri, som andelsejede virksomheder (kampen om kroppen: s. 90-91). Denne løsning gav bønderne kontrol over deres egne produkters betingelser. Bøndernes kooperation gjorde det muligt for alle bønder, at have samme indflydelse som bønder med stor kapital. Det gjaldt, at selvom et medlem af andelsforeningen som kun leverede et svin, havde samme stemmeret som den der leverede 300 svin (kampen om kroppen: s. 91). Denne struktur havde ligheder med den holdgymnastik der blev dominerende på landet. Gymnastikken var på dette tidspunkt, gået over til den mere grundtvigske selvforståelse, som skulle sørge for at der var balance mellem det individuelle og kollektive. Ling gymnastikken havde nemlig sine fire principper som gjorde det gængslig for alle individer, mentaliteten var at en hver mand har en plads, uanset evner og anlæg (kampen om kroppen: s. 92). I starten af 1800-tallet havde industrialiseringen ikke den store betydning, men i slutningen af 1800- tallet kom industrialiseringen for alvor, og banede igennem. Dette skabte en forandring i samfundets struktur, som kunne mærkes på befolkningens fordeling mellem land og by. Der kom en vækst i bybefolkningen. Købstadsbefolkningens andel af hele befolkningen, voksede fra 24 procent i 1860, til 38 procent i 1901, som betød en vækst i arbejderklassen. Arbejderklassen som boede i byerne begyndte i 1870’erne en faglig og politiske organisering, dette skete ikke på landet, hvor de fleste arbejder befandt sig. I 1898 kulminerede det og der blev dannet en centralorganisation, som hed ”de samvirkende fagforbund” (Korsgaard gennembrud: s. 124-125). Ved hjælp af den nye jernbane, skete der en ændring i det danske samfund, da der kom et samarbejde med den engelske kapital og ingeniører. Det danske samfund blev påvirket af den engelske kultur, hvor den før var domineret af den tyske. I industrisamfundet begyndte den engelske sport at tage sit indtog, specielt fodbold blev populært (Korsgaard gennembrud: s. 126).  Den svenske gymnastik bidrog også i samfundet, med nye syn på det kvindelige køn. Ling gymnastikken kom med en ny kropslig forståelse, som gjorde at kvinden kunne være med, på lige fod som manden. I 1884 blev de første kvindelige delingsførere uddannet. Kvindens position var stadig under stor udvikling i dette tidspunkt, og gymnastikdragten kunne afspejle dette. Dragten var stor og som begrænsede deres bevægelser, den blev i de kommende år mindre og mere bevægelig. Under denne tid var der en kamp for kvindens frigørelse (Kampen om kroppen: s. 97). Desuden registrerede lægerne i 1830’erne til 1860’erne, at kvinde havde fysiske skavanker, grundet den manglende legemlige opdragelse. Her blev pigegymnastikken brugt som en mulighed for den sundhedsmæssige tilgang (Mellem leg og disciplin: s. 209).  Danskernes sportsvaner Danskenes motions- og sportsvaner er blevet undersøgt af Idrættens Analyseinstitut (Idan) igennem årene 1964 til 2016, jeg vil dog kun i min analyse kigge på tidsperioden 1998 til 1016. Idan har undersøgt ved hjælp af et spørgeskema, Danskernes sport- og motionsvaner. Som det kan ses, (figur 1), er der flest børn og unge der beskæftiger sig med sport og motion. Dog ses i dag både børn og unge (tallene er først inkluderet i undersøgelserne fra 2007-2016) samt voksne og gamle (16 år +) også udfolder sig i sport og motion. Det er specielt de voksne og gamle der påvirker de udviklinger som gør sig gældende indenfor de mest populære aktiviteter- og organiseringsformer. Tendensen blandt de voksne, har været en generelt lineær vækst i de sidste par år, men i 2011 til 2016 ses et skred i den ellers stigende linje. Dette er dog et beskedent dyk på kun 3 procent, og hvis vi kigger fra 2007, hvor der var 56 procent til 2016 hvor der var 61 procent, er der stadig en stigning på 5 procent fra disse to gældende år (Idan: s. 10).  Figur 1 (Idan: s. 10).  På figur 2 ses fordelingen af de voksne der har svaret ja, til at de dyrker sport og motion. Grafen viser hvor de dyrker motion og sport. Dette kan både ske i Foreningen, Privaten, Selvorganiseret, firmaidræt og aftenskoler. Jeg vil senere vælge tre Idrætsgrene/motionsaktiviteter som hver er repræsenteret som størst deltagelse i enten forenings-, privat/kommerciel- eller selvorganiseret regi.  Foreningsidrætten også kaldet den organiserede idræt som er samlet af tre hovedorganisationer, DIF, DGI og DFIF, som alle organisationer har mange forskellige idrætsgrene. Hovedorganisationen holder styr på idrættens politiske og økonomiske interesser, disse organisationer får tilskud fra tipsmidler og yder støtte til deres underorganisationer, der her skulle høre under (Fritidsinteressen idræt). Denne form har jeg som beskrevet tidligere, præget Danmark fra sidste halvdel af 1800-tallet.   Den selvorganiserede idræt er når et individ eller en gruppe, uden for foreningsregi opstarter en selvorganiseret aktivitet. Behovet opstår, fordi der vil være et ønske om, ingen forpligtigelse i faste træningstidspunkter samt tilgængeligheden af aktiviteten er let overskuelig. Dette kunne eksempelvis være stavgang eller løb (Fritidsinteressen idræt).   Den Private/kommercielle idræt betaler man for at være fysisk aktiv i, når hverdagen tillader det. Her ville der oftest være mere professionel tilknyttede, med forskellige råd og vejledning. Der er faciliteter tilgængelig fra tidlig morgen til sent aften, og disse kan man selv, eller ved hjælp af instruktører få vejledning til. Inden for det private, bliver der oftest eksperimenteret med nye fysiske tendenser, som er grene inden for allerede eksisterende aktiviteter fx poweryoga (Fritidsinteressen idræt). Det ses (figur 2) at der bliver dyrket mest motion i det selvorganiserede regi, dernæst kommer foreningerne og til sidst den private/kommerciel. Dette viser en forskydning mod mere uformel organisering af sport og motion bland voksne. Denne tendens er først kommet i 1993 hvor ellers den foreningsprægede tendens var det mest valgte sted, at dyrke motion og sport Jeg har udvalgt tre 3 idrætsgrene/motionsaktiviteter for voksne der hver repræsentere de tre former for måder, at dyrke idrætsgrene/motionsaktiviteter på, disse tre er gymnastik, løb og fitness.  Det ses (figur 3) ud fra de valgte tre idrætsgrene/motionsaktiviteter, at styrketræning er mest eftertragtet at træne i 2016. Den ligger med to procent forskel, fra den næste disciplin som er løb, dette er en så lille forskydning, at disse to dyrkes af næsten lige mange. Dernæst kommer gymnastik, som der til forskel ligger på ca. 22 procents distance, fra de øvrige to discipliner. Gymnastikken fra starten af 1998 er fladet med ca. tre procent fra 2016. Dette fald kan dog skyldes at der er kommet andre selvstændige aktiviteter i 2016 som Pilates, yoga, parkour, dans og fitness som har ligger i en gråzone mellem at høre under gymnastik eller noget andet (Idan: s. 113). De øvrige discipliner har haft stor vækst fra 1998 til 2016, hvor styrketræning ikke var lige så populært at dyrke end gymnastik. Løb har fra 1998 til 2016 haft en sigting på ca. 15 procent. Disse resultater har en lighed med den selvorganiseret/private træningsform som ses på figur 4.  Løb og styrke adskiller sig meget fra gymnastikken. Disse to discipliner kan kategoriseres som individuelle aktiviteter, der i høj grad foregår selvorganiseret uden brug af specifikke idrætsfaciliteter. Dette gør aktiviteterne let tilgængelige for den bred målgruppe, derudover appellerer de til begge køn i et bredt aldersspektrum (Idan: s. 111). Gymnastikken skiller sig ud ved at have, som den eneste, en større foreningsdeltagelse end de to resterende. Gymnastikken stammer fra det danske foreningsliv og denne tendens er stadig gældende da 64 procent stadig dyrker gymnastik i foreninger (Idan: s. 112).  Som det ses ud fra figur 3, er styrketræning siden 1993, den eneste idrætsgrene/motionsaktivitet som endnu ikke har haft et vendepunkt. Styrketræning har tværtimod kun haft en stigende lineær linje hvor det kan ses at populariteten kun er steget inden for styrketræning. Jeg vil prøve at se om Bourdieu kan forklar denne tendens i samfundet, først vil der komme en kort introduktion af Bourdieu og derefter finde sammenligninger mellem fitnessmedlemmer og Bourdieu. Med udgangspunkt i sociologen, filosoffen og antropologen Pierre Bourdieu (1930-2002) vil jeg først kritisere nogle faktorer, som kan have en betydning for at hans teorier ikke nødvendigvis direkte passer ind i det danske samfund. Bourdieu voksede op i en sydvestlige landsby i Frankrig, med ingen akademiske forældre (Grundbog: s. 60). I perioden 1980’erne og 1990’erne undersøgte Bourdieu sammen med sit netværk sine empiriske studier på udvalgte sociale felter i det franske samfund (Grundbog: 53). Dette gør at hans teori passer på det franske samfund (grundbog s. 53) og ikke det danske. Det er derfor ikke muligt at gøre det direkte overført bart, men der kan alligevel skabes nogle paralleller.  Bourdieu og styrketræningskulturen Bourdieu arbejder med forskellige centrale begreber som vil blive introduceret.   ”Da Bourdieu opfatter den sociale virkelighed som relationel, må sociologien også tage udgangspunkt i en metodologi, der studerer verden som sådan” (Grundbog: s. 56).  Bourdieu indfører begrebet agent, som er et begreb for socialt handlende individ, hans andre begreber er udviklet ud fra dette. Begreberne skal benyttes og forstås som relationsbestemte, da disse har indflydelse på hinanden, idet de to niveauer Det sociale rum og individets mentale struktur er forbundet strukturelt og genetisk (grundbog: s. 56).  Felt, skal forstås som samfund. Bourdieu mener de moderne vestlige samfund består af relative autonome felter, altså sociale universer med specifikke logikker og krav som ikke er sammenlignelige med andre felter (Grundbog: s. 57). Samfundet er konstrueret som et socialt rum, der udgøres af staten og under staten har de andre felter etableret sig (Grundbog: s. 57). Alle felter er ensartet men hvert felt har sin egen logik, som hele tiden udsættes for pres udefra. Hvis et felt er relativ autonomt, ville det kunne opstille egne spilleregler. Derudover er et felt en kamparena hvor agenten kan ”slås” for at bevare eller forandre kapitalformer som har værdig i feltet (Grundbog: s. 57). Et felt rummer også en tredje dimension som beskriver den tids og historiske udvikling der har været inden for feltet, altså denne forandring der har fundet sted i feltet og agentens tilværelse. Dette har betydning for at kunne få et nutidigt billede (Grundbog: s. 57-58).  Habitus, er den forbindelsen der skabes mellem agentens objektive position i det sociale rum og deres positionering altså de valg og livsstile agenten indtager (Grundbog: s. 59). Ifølge Bourdieu er de menneskelige handlinger på en og samme tid strukturerede og strukturerende handlinger. Agentens habitus vil derfor altid knytte sig til de objektive sociale strukturer der eksisterer i det gældende samfund agenten befinder sig i. Agenten er derudover drevet af sin egen sunde fornuft til at bestemme over sin egen udvikling i kapital. Agentens habitus præges af opvækst, opdragelse og uddannelse og disse inkorporeres kropsligt, såvel som kognitivt og skaber disposition for muligheder at handle og tænke på (Grundbog: s. 60). Dette betyder at disse ting vi bliver udsat for som mennesker, de materielle, historiske og mentale forhold bliver at se i den fysiske krop som en slags kropslige vaner (Grundbog: s. 60). Dette gør det ekstra svært for agenten at omstrukturere sine vaner da det er inkorporeret i kroppen.  Kapitalform er alle former, som har betydning for ressourcer der er brugbare til agentens anerkendelse i et givent felt. Bourdieu opererer med tre kapitalformer: Økonomisk, kulturel og socialt kapital. (Grundbog: s. 61).  ”Økonomisk kapital stor for penge og materielle goder, kulturelkapital for uddannelse samt det at beherske den legitime kulturs koder. Social kapital består af de ressourcer, en agent besidder i kraft af de sociale grupper og netværk, som han eller hun indgår i” (Grundbog: s. 61).  Bourdieu præsenterer også begrebet symbolsk kapital, som er den overordnede kapitalform, som de andre kapitalformer kan høre ind under. Begrebet knytter sig til feltbegrebet og har således betydning for agentens placering i feltet. Den enkelte kapitalform har ingen værdi i sig selv, men kun i kraft af feltet hvor der er andre agenter som er enige i at tillægge en kapitalform værdi (Grundbog: s. 61). Det er muligt at tilegne sig mere symbolsk kapital inden for eksempelvis den sociale kapital. Ved at opnå en større kapital her vil man kunne bruge den opnåede kapital i dette felt, i et andet felt.  Fitnessbegrebet er en paraply med samlingspunkt for forskellige træningsformer der har kroppen, udseende og træningstilstanden i fokus (Fitnesscentre som analytisk kategori: s. 101). Historisk set er dette med at holde kroppen ”fit”, ikke noget revolutionerende. Dette var den primære funktion i gymnastikken, som beskrevet før, så det er ikke det fitness bølgen vinder medlemmer på (Fitnesscentre som analytisk kategori: s. 100). Kulturen kommer fra USA med Arnold Schwarznegger i spidsen, hvorefter det kom til Danmark og i 1980’erne åbnede de første motionscentre (Fitnesscentre som analytisk kategori: s. 100). Fitnessbegrebet har ikke kun en bevægelsesbetydning, men har også noget at sige om personens generelle psykiske og fysiske velbefindende (Fitnesscentre som analytisk kategori: s. 101).  Måden hvorpå man kan opnå økonomisk kapital i fitness er på to måder. Måden du kan blive instruktør eller dagligleder er oftest igennem stor fitnesskapital, man starter selv som udøver og opnår større ekspertise som kan føre til et job (Fitnesscentre som analytisk kategori: s. 104). Muligheden for at få et job i et fitnesscenter kan være kulturelt bestemt. Kulturel kapital som nævnt har forskellige kapitaler som er kulturelt bestemt. De primære tendenser hos fitnessudøvere ved at dyrke fitness er træningens funktionelle effekt på kroppen. Dette er både formningen af kroppen i form af vægttab eller større muskler samt vedligeholdelses af kroppens funktioner som forebyggelse af skader (Fitnesscentre som analytisk kategori: s. 109). Det ses oftest i det fitnessrelaterede billede at den sociale kapital ikke er dominerende inden for dette felt. På baggrund af en række interviews giver medlemmerne udtryk for at de ikke er interessere eller at de faktisk oplever det forstyrrende for deres træning med socialitet (Fitnesscentre som analytisk kategori: s. 105). I fitnesscentre er det socialt accepteret at deltage alene samt ikke at engagere sig socialt da det oftest tjener et ydre mål og derfor bliver der sjældent verbalt tale men mere kopslig interaktion. Dette skulle øge motivationen for at træne da agenten kan spejle sig med de andre agenter (Fitnesscentre som analytisk kategori: s. 106). Inden for fitnesscenteret kan der næsten ikke tales om at opbygge et social kapital. Men uden for fitnesscentrene kan det være en måde at fremstå i sociale grupper at man er medlem af et fitnesscenter, og ma tager vare for sin egen sundhed. Dette fremgår i en undersøgelse der viste at 1/6 af de faste kunder ikke havde trænet inden for den sidste måned og man derpå kunne inaktivt skabe akkumulerende kapital. Hvis man tvært imod opsagde sit medlemskab i virkeligheden kunne man tabe kapital (Fitnesscentre som analytisk kategori: s. 107- 108). ”I det omfang hvor fitness ikke dyrkes som et mål i sig selv, men som et middel til at opnå en ydre gevinst, er der tale om af ydre gevinst, er der tale om konvertering af kapital fra et felt til et andet.” (Fitnesscentre som analytisk kategori: s. 111). Det er her vigtig at besidde en sans for ”kapital spillet” i det der er kapitaler, der er mere rigtige end andre. Eksempelvis er det mere profitabelt at dyrke fitness, hvis man reelt synes godt om at dyrke motionsformen, frem for alene kun at dyrke udsenet. Agenten kan via denne metode skabe sin identitet (Fitnesscentre som analytisk kategori: s. 111). Disse kan metoder kan medføres af at der er et kropsligt ideal der afspejles i feltet (Fitnesscentre som analytisk kategori: s. 112). Spørgsmålet er om fitness etablerer sig som et autonomt felt der både bliver påvirket af sport, sundhed og mode. Men fitness påvirker også sport, sundhed, mode og livet (Fitnesscentre som analytisk kategori: s. 114). Ved hjælp af disse elementer kan agenten høste kapital via agentens habitus inden for de forskellige felter. Et eventuelt svar på hvorfor så mange dyrker motion i fitnesscentre, kan være distinktionsværdi. Dette kan opdeles i to hvor den ene er valget af de mange aktiviteter der udbydes i et fitnesscenter og det andet er middelrationallet som er træning af kroppen. Der er i fitnesscentrene stor mulighed for at til- og fravælge aktiviteter som har betydning for agentens habitus (Fitnesscentre som analytisk kategori: s. 117).  Hvad har indflydelse på det danske idrætsvalg? Ifølge Idans undersøgelser har fitness og løbekulturen domineret den danske befolkning i de forrige år. Styrketræning og løb har næsten samme antal deltagene, hvor gymnastikken er langt bagefter. Hvorfor er løb og fitness blevet en så stor del af det Danske samfund, når gymnastik ellers igennem tiden, har været den dominerende og historiske danske motionsvane? Hvad vægter mest for at få den danske befolkning til at dyrke en motion?  Hvis vi kigger på Idans idrætsundersøgelser så ser vi, at dansker sætter pris på fleksibilitet for motionsvalget. Det ses at styrketræning er den eneste motion, af de tre, der bliver trænet flere gange i ugen. Gymnastik og løb bliver oftest trænet 1-2 gange i ugen, så det er ikke fordi man har brug for flere træningstider, at den selvorganiseret eller private organisationer vinder medlemstallene (Bilag 3).  Som det fremgår af figur 58 (Bilag 1) ønskes der ikke en konkurrence deltagelse, i den motion man dyrker. Dette udelukker hverken gymnast, løb eller styrketræning. Disse aktiviteter kan både dyrkes med konkurrencen eller træningen i fokus og indikere derfor ikke, valget af de to populære aktiviteter.  Styrketræning og løb er oftest selvstændigt eller af privatejede, som gør at de danske borgere selv, kan bestemme hvornår de ønsker at dyrke motion, dette fremgår af figur 47 (bilag 2) Gymnastikken vil måske være en mere eftertragtet motionsform hvis man kunne dyrke aktiviteten, når det passede ind. Dette kommer løb til gode, da det hverken kræver nogen faciliteter eller er tidsbestemt, samt økonomisk er det en billig motionsmulighed. Nogle fitnesscentre er også begyndt at holde 24-timers åbent, som gør det tilgængeligt alle tidspunkter af døgnet.  Konklusion I 1800 tallet blev der gjort op med de mange vante vaner, både vedhjælp af videnskaben og de udfordringer der bød, det danske samfund. Dette har været med til, over mange år, at udvikle den legemlige forståelse, som også har haft indflydelse på det samfund vi har i dag.  Det er svært at forklar den sigende tendens til løb og styrketræning, da de har mange forskellige punkter de hver især dominerer, og som den danske befolkning ønsker. Dog ligner det at fleksibiliteten i hverdagen, har en stor betydning. Derudover har det også en betydning at fitnesscentrende har et stort udvalg af forskellige aktiviteter, som giver mulighed for at ændre sit habitus.  