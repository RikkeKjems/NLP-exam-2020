Indledning: 
Jeg har i efteråret 20xx været i praktik på xxx, et bosted for unge både med spiseforstyrrelser og andre psykiske lidelser eller begge dele. Målgruppen er unge mellem 14 og 23 år, disse bor på 6 forskellige afdelinger, som hver har tilknyttet en psykolog.  Derudover er der tre afdelinger med dagtilbud, jeg har været tilknyttet en af disse, nemlig FoS (familier og spiseforstyrrelser). Jeg har i praktik perioden fået lov til at følge flere forskellige psykologer i nogle af deres opgaver på deres respektive afdelinger, det har været inspirerende at se deres på en gang forskellige arbejdsmåder og så alligevel bemærke ensartetheden i den miljøterapeutiske behandlingsmetode der er basis for arbejdet på Holmstrupgård. Jeg har været observatør i nogle terapeutiske samtaler mellem en psykolog og en klient/patient, men har dog ikke selv fået lov til at have samtaler. i hvert fald ikke før jeg påtalte dette på praktikstedet, herefter har jeg fået lov til at have nogle få samtaler, det kunne desværre ikke blive ret mange da opstarten kom sent i praktikken.  
Jeg har i min praktikperiode modtaget supervision af min vejleder på Holmstrupgård en gang om ugen. De supervisioner har haft en afgørende betydning for udviklingen i min praktik, jeg har gennem disse supervisioner følt mig bedre og bedre klædt på til opgaverne, og det har i ligeså høj grad været medvirkende til at øge min forståelse for det terapeutiske arbejde og hvad dette arbejde indebærer.  
Jeg startede i september på min praktikplads med en forventning om at nu skulle jeg ud i verden og anvende den teoretiske viden som jeg gennem mange års studier har tilegnet mig. Jeg syntes jeg var godt klædt på til at prøve færdighederne af i praksis og møde mine første klienter. Jeg har jo, i min egen optik, altid været god til at tale med mennesker, og nu havde jeg jo også lært nogle psykologiske teorier og jeg havde erhvervet viden om kognitive funktioner og psykometriske værktøjer. Jeg følte mig således beredt. 
Her ved afslutningen på praktikken, når jeg gør status over hvad jeg syntes denne praktiske del af studiet har givet mig, så føler jeg mig beriget såvel personligt som fagligt qua de oplevelser og udfordringer jeg har mødt. Jeg må erkende at jeg jo ikke har fået anvendt al min teoretiske viden i praktikforløbet, og jeg syntes også at jeg har fået sat min følelse af kompetence og også min selvtillid på prøve her i forløbet. Men takket være fagligt dygtige kolleger, min vejleder og ikke mindst mine supervisionssessioner, er det min fornemmelse, at jeg i gang med at udvikle mit vigtigste terapeutiske redskab, nemlig mig selv.  
Min praktik har været både uddannende og også dannende rent menneskeligt, og jeg vil i den følgende opgave forsøge at opsummere den proces jeg har gennemgået og som jeg stadig er i. Jeg vil for opdele opgaven i to dele for at lette overskueligheden, disse to overordnede enmeområder anser jeg som værende basale for et succesfuldt terapeutisk forløb, set sådan som jeg har oplevet dette og fået forståelse for, gennem de ganske vist få klientsamtaler jeg har haft og også den efterfølgende supervision. 
 'Forestil dig at du sidder på en cykel, der er mange ting at observere omkring dig. Vejret på dagen, vejen – tørt eller vådt/glat, blæser det, hvor meget og fra hvilken retning, hvordan er din balance på 
cyklen. Alt dette har stor betydning for din kørsel på cyklen, terapi er lidt som at cykle. Du skal være dygtig til at observer og til at analysere, du skal også kunne acceptere at det eneste du reelt har indflydelse på er om du forbliver på cyklen, når du cykler.' fra en ekstern supervisor. 
 
1. Relationen, den gode kontra den vigtige:  

2. Intervention eller hyggesnak: 
Afsluttende opsummering: 
