De indfødte folks historie: en indføring Da de europæiske opdagelsesrejsende og senere kolonimagter rejste ud for at opdage nye verdner, blev de opdagelsesrejsende mødt af folkeslag, som allerede levede i denne del af verden. Dette folk havde en væsentligt anderledes levevis end europæernes og levede i tæt forbindelse med naturen. I de følgende århundrede blev primitivitetsopfattelserne forstærket og de oprindelige folk blev anset som uvidende, mindreværdige og tilbagestående (Geertz 2002, 10). I 1905 udkom bogen Primitiv religion af den danske religionshistoriker Vilhelm Peter Grønbech. Denne bog var et opgør med de tidligere forestillinger og viste at de ”primitive religioner” var lige så komplekse og internt forskellige som de skriftlige religioner (Sørensen 1988, 7). Denne bog var forud for sin tid og blev en milepæl for den etnografiske opfattelse af det vi i dag kalder indfødte eller oprindelige folk. I dag anslås det at der er mellem 300-350millioner indfødte folk verden over (Geertz 2002, 11). Denne gruppe mennesker er så forskellige både kulturelt og religiøst, at det næsten ikke er til at kategorisere dem under en kategori. Men til trods for deres store forskellighed har FN i 1982 erklæret en officiel definition, den er som følgende: Det er altså med andre ord en befolkning, som har historiske rødder til et land før en anden etnisk befolkningsgruppe fra en anden verdensdel overtog landet gennem erobring, bosættelse eller på anden vis reducerede den oprindelige befolkning til en minoritet i eget land. De oprindelige folk har trods deres minoritet status dog bibeholdt dele af deres kulturelle systemer, institutioner og lovsystemer. Dermed er det ikke sagt at de oprindelige folk ikke har udviklet sig gennem tiderne, for det har de ligesom alle andre kulturer (Gyldendalh 2013, XX). Da de dog stadig har deres egne institutioner og lovsystemer er de oprindelige folk i nogle steder i opposition til den regerende magt, hvilket kan skabe spændinger mellem de to parter. I Cambodia er dette dog ikke direkte tilfældet, de indfødte folk ønsker blot lige rettigheder i forhold til Khmerfolkene, samt at de få lovning på deres eget land. For som nævnt er denne befolkning tæt knyttet til naturen i mere end en henseende. De er så stærkt tilknyttet til landområdet at det ikke ville give mening at flytte dem (Rothstein 2013, 567). Det vil ikke give mening da samfundets grundlæggende struktur er bygget op omring deres geografiske lokation. Dette vil der komme eksempler på senere i dette speciale.  Jeg har i dette afsnit givet en kort indføring i det historiske perspektiv på de indfødte folk. Fra hvordan de i starten af 1600-tallet blev set som primitive og urfolk, hvor udviklingen til i dag har gjort at de indfødte folk siden 2002 har haft et permanent forum i FN (Rothstein 2013, 568). Ritualet Der vil dette afsnit blive belyst væsentlige teorier omkring ritualet, som senere i dette speciale vil blive anvendt på min indsamlede empiri. Jeg vil overfladigsk komme ind på Victor W. Turners teorier om ritualets proces, hvor der særligt vil blive fokuseret på den liminale fase og hvilken rolle de spiller for samfundet. Ydermere vil dder kort blive nævnt hvilke type ofringer der kan forekomme i ritualer ved de indfødte folk. Slutteligt vil jeg med Roy Rapperport forklarer hvorfor det er vigtigt at fokuserer på ritualet for at forstå den overordnede samfundsstruktur. Offeret I mange ritualer indgår der et offer. ”Et offer vil ofte have en adressat, en gud, en ånd eller en død, som offermaterialet gives til” (Sørensen 1988, 22). Ofret kan have mange forskellige funktioner i forholde hvad betydningen er for ritualet. Det er derfor vigtigt i en ritualanalyse at undersøge meningen med det enkelte offer. Da det i offeret kan ses relationen til den anden verden og kan være byggesten til det enkelte samfund. Et offer kan have forskellige funktioner i ritualet. Ofret kan være en tak til guden (takoffer) eller en gave til guden (Gaveoffer). Hvis det ofrede materiale er en erstatning for enten giver eller modtageren af ofret kaldes det et substitutoffer, det kan også være med til at mildne ’det overnaturlige’ hvis giveren har begået en overtrædelse (soningsoffer). Slutteligt kan et offer også være til mål at opretholde forholdet mellem giveren og modtageren, oftest set i et fællesmåltid (konvivieoffer) (Sørensen 1988, 22). Eksempler på forskellige offertyper vil der blive vist senere i dette speciale. Fælles for de ovennævnte offertyper er at forholdet mellem giver og modtager bliver præciseret. Det væsentlige er dog at der i et ritual med et offer bliver en genstand en repræsentant enten for giveren eller modtageren. Og det etableres en forbindelse mellem giver og modtager (Sørensen 1998, 22). Forbindelsen gør at en vekselvirkning åbnes og bliver muligt i og med modtageren hører til i ’den anden verden’. I vekselvirkningen er det muligt for modtageren at komme til giverens verden, men forbindelsen virker også den anden vej. Da den ofrede genstand bliver bindeledet mellem de to verdner og bliver mødestedet og repræsentant for begge verdner. Repræsentant i den forstand at ofret både bliver sendt til den anden verden, men ved at sidenhen at indtage offerdyret får man del af velsignelsen fra den anden verden (Sørensen 1988, 23).  