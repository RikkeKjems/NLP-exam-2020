2. Indledning Det følgende afsnit vil indeholde en introduktion af opgaven, og valget af emne. Derefter vil problemstillingen blive anskueliggjort, og som efterfølgende vil føre til problemformuleringen.   2.1 Præsentation af opgaven og emnevalg  Denne opgave behandler emnet trivselsbaseret sygefravær, som fremkommer af mange forskellige årsager, og kan være af kortvarig eller langvarig karakter. Stress er en hyppig årsag til sygefravær, og er en af de lidelser som indgår i trivselsbaseret sygefravær. 25% af danskerne var i 2017 stressede.1 Stress er blevet til et samfundsproblem, og derfor er det utrolig relevant at undersøge, hvordan vi reducerer det. Nedbringelse af sygefraværet i samfundet har længe været et stort fokus for regeringen, og er et meget omdiskuteret emne i Danmark. Dog er det svært at finde den helt korrekte løsning på problemet, men omfanget af problematikken pålægger store omkostninger, for både samfundet og de enkelte organisationer. De store omkostninger giver incitament til at prøve at reducere trivselsbaseret sygefravær.  1 Regeringen. Stress er et samfundsproblem.   Konsekvenserne har ikke kun betydning for samfundet og organisationer, det har også konsekvenser for den, som rammes af sygdom. Udover at skulle bekymre sig om sygdommen og helbredet, kan der også opstå andre bekymringer om økonomi og fremtid, for den sygemeldte. Livskvaliteten nedsættes og tanken om tilbagevenden til arbejdsmarkedet bidrager måske til en forværring af situationen. Det er derfor relevant at undersøge, hvordan man nedbringer trivselsbaseret sygefravær.  Interessen for emnet kom gennem faget arbejdsret. Desuden har gennemlæsning af utallige tidligere bachelor opgaver og kandidatafhandlinger sporet mig ind på emnet omkring trivselsbaseret sygefravær. Emnet er meget relevant og med den konstante udvikling i samfundet, gør det, det spændende og aktuelt.   2.2 Problemstilling  Trivselsbaseret sygefravær er et meget aktuelt emne, som optager mange danskere. Der er i de seneste år kommet mere fokus på trivsel, og i den forbindelse også hvordan man har det på arbejdspladsen. Danskerne er blevet mere åbne og snakker gerne om, hvordan de har det. Dog har mere åbenhed omkring psykisk helbred også resulteret i, at flere går ned med stress. Men hvad er det som gør, at danskerne oplever et dårligt psykisk helbred? Arbejdspladsen spiller en stor rolle her, da vi bruger mange af vores vågne timer på arbejdet.  Regeringen har af flere omgange kommet med nye forslag til, hvordan man nedbringer sygefravær. Den sidste ændring kom i 2009, hvor man tilføjede regler til henholdsvis arbejdsgiver og medarbejder. Nu skal parterne lave en mulighedserklæring, som skal opretholde medarbejderens tilknytning til arbejdspladsen og arbejdsmarkedet. Men lever mulighedserklæringen alene op til at nedbringe sygefraværet, eller skal der også tages andre faktorer i betragtning? Motivationsteorier kan hjælpe med at redegøre for, hvordan man motiverer medarbejderne og fastholder dem til arbejdet. Regeringens reform ændrede på de juridiske regler, og dem skal arbejdsgiver og medarbejder indordne sig efter. Men arbejdsgivere får også anbefalinger fra forskellige ledelsesteorier, om hvordan man nedbringer sygefravær, og får tilfredse medarbejdere. Kan de juridiske regler og anbefalinger spille sammen, eller er der sammenstød mellem ret og anbefaling? Kan de nye regler, og teorierne bruges til at nedbringe trivselsbaseret sygefravær? Disse problemstillinger vil blive undersøgt i opgaven.   2.2.1 Problemformulering  På baggrund af overstående problemstillinger fremkommer denne problemformulering:   Hvilke forpligtelser foreligger der arbejdsgiver og medarbejder ved sygdom? Hvad er årsagerne til trivselsbaseret sygefravær? Derudover vil jeg undersøge om de juridiske regler kan arbejde sammen med de organisatoriske anbefalinger. Afslutningsvis vil jeg vurdere, hvad der skal til for at nedbringe trivselsbaseret sygefravær.  2.3 Afgrænsning  Emnet trivselsbaseret sygefravær indeholder mange interessante problemstillinger, og det er derfor nødvendigt at afgrænse det. Fokusset i opgaven vil tage udgangspunkt i den private sektor. I det arbejdsretslige perspektiv har den offentlige sektorer andre regler, og de vil dermed ikke blive inddraget i denne opgave grundet tids – og pladsmæssige årsager. Grunden til dette er at begrænse opgaven, så der kan undersøges mere i dybden på de andre områder. Det overordnede fokus i trivselsbaseret sygefravær vil være på den langtidssygemeldte med stress. Der vil på den baggrund ikke blive redegjort for sygemeldinger grundet mobning, chikane og andet trivselsbaseret sygefravær. Fokus vil udelukkende ligge på stress hos medarbejderen i den private sektor. I denne opgave vil jeg heller ikke berøre de kollektive overenskomster. Opgaven afgrænses til kun at se på trivselsbaseret sygefravær i organisationer, hvorpå udefrakommende påvirkninger ikke vil blive behandlet.    Der er udarbejdet et interview til en arbejdsgiver og en lønmodtager, dog vil det ikke blive brugt i opgaven, da det ikke var muligt at fremskaffe en virksomhed, som levede op til kravene. Derfor er opgaven bygget på en hypotese.   3. Metode Valget af metode skal sikre, at opgavens formål opnås. Opgaven er tværfaglig, og problemstillingerne er udarbejdet på baggrund af et juridisk og et organisatorisk perspektiv. Der anvendes retsdogmatisk metode til undersøgelsen af de juridiske problemstillinger. Metoden anvendes til at beskrive, fortolke og systematisere gældende ret.2 Undersøgelsen bygger på arbejdsretlige problemstillinger og derved benyttes retsdogmatisk metode. Den retsdogmatiske 2 Den store danske. Retsdogmatisk.   metode bruges til at undersøge arbejdsgivers pligt overfor en sygemeldt medarbejder. Ligeledes undersøges medarbejderens pligt overfor arbejdsgiver. Relevant retspraksis vil blive inddraget hvor det er nødvendigt. Der vil blive gennemgået statistisk databehandling fra allerede kendte data omkring udviklingen af sygefravær.   Det er relevant at benytte motivationsteorier til at undersøge, hvorledes sygefraværet i Danmark kan nedbringes. Teorierne understøtter og giver en forståelse af, hvilket problem Danmark står overfor i forhold til sygefravær. Motivationsteorierne som anvendes, er Maslows behovspyramide, Herzbergs to-faktor teori og Hackman & Oldham. Til at beskrive teorierne bedre er der indsat modeller som illustrerer teorien. Det giver en bedre forståelse af teorien.   Der er til opgaven udarbejdet et kvalitativt interview. Interviewet er semistruktureret, hvilket giver ordet til den interviewede. Interviewerens opgave er at stille uddybende spørgsmål, og holde samtalen kørerende, uden at påvirke respondenten. Dette bliver dog ikke anvendt i opgaven, da ingen organisationer havde tid, eller kunne efterkomme de krav, som blev stillet til dem. Derfor kunne interviewet ikke gennemføres og er derfor ikke inkluderet i opgaven.   Udover overnævnte teorier er der benyttet bøger, videnskabelige artikler og websider til udarbejdelsen af opgaven. Den store mængde af websider grunder i, at emnet trivselsbaseret sygefravær er meget aktuelt, og derfor findes meget data kun tilgængeligt på websider.   3.1 Begrebsdefinition  I det følgende vil der kort blive redegjort for væsentlige begreber. Begreberne har relevans i forhold til at skabe en forståelse af, hvad opgaven omhandler. Derfor er de kort beskrevet nedenfor.   3.1.1 Trivsel Trivsel er et udtryk for velvære hos en person. Det er elementer, som giver det enkelte menneske overskud, handlekraft og glæde ved livet. Begrebet trivsel benyttes oftest i forbindelse med vurderingen af en persons bedring efter sygdom. Vi bruger trivsel til at vurdere vores egne sociale situationer, og de kan være præget af større eller mindre trivsel3, hvilket leder op til ordet mistrivsel. Trivsel og mistrivsel er relevante i forhold til sygefravær, da det har en stor betydning for sygefraværet i en organisation. Trivsel henviser til tilfredsbegrebet hos en person, som en følelsesmæssig holdning eller tilstand.4 Det anvendes ofte i forbindelse med beskrivelse af et godt psykisk og fysisk miljø.   3.1.2 Sygefravær  Sygefravær kan indeholde mange ting, det kan forekomme som kortvarig, men også som langvarigt sygefravær. Sygefravær kan være frivilligt eller ufrivilligt, og nogle gange kan det ikke forudses. Der findes mange definitioner på sygefravær, men den traditionelle definition er manglende tilstedeværelse til at kunne opfylde sine forpligtelser5 overfor arbejdsgiver. Med det kan der konstateres, at der er tale om en målbar adfærd, nemlig hvorvidt en person er fysisk tilstede eller ej. I dag arbejder rigtig mange mennesker hjemmefra og er ikke synligt tilstede på arbejdspladsen, det ændrer på, at den fysiske tilstedeværelse ikke er altafgørende i alle henseender. Det betyder, at der i dag ses på om medarbejderen varetager de funktioner som er beskrevet i kontrakten, og hvis ikke, må det antages at vedkommende er fraværende. Dog betyder fravær fra medarbejderen ikke nødvendigvis at medarbejderen er syg, og i omvendt tilfælde kan medarbejderen også være tilstede på arbejdet, men være syg.6   3.1.3 Trivselsbaseret sygefravær Når man taler om trivsel handler det om en følelse af velvære. Nærmere kan vi tale om, at mental sundhed er en tilstand af trivsel.7 Overordnet set skal vi have det godt psykisk for at kunne klare hverdagens udfordringer og stressbelastninger. Trivselsbaseret sygefravær indeholde flere elementer, men dets hovedområde er fravær, som er fremkommet af mistrivsel. Det kan f.eks. være stress, som er skyld i rigtig mange sygemeldinger. Men også forhold som mobning og traumatiske begivenheder og sorg ligger under trivselsbaseret sygefravær. Trivselsbaseret sygefravær har et bredt indhold, hvor stressrelaterede lidelser står sammen med angst og depression. Det er desuden 20% af danskerne som går rundt med psykiske helbredsproblemer, hvilket svarer til hver femte dansker.8 Det er et stort tal og derfor er det relevant at opgaven kigger nærmere på nedbringelses af trivselsbaseret sygefravær.  8 Karle, Tag på arbejde – fra sygemelding til samarbejde, 2016 – p. 19 9 Beskæftigelsesministeriet. Sygefraværsaftale 2008 – Konklusionspapir om handlingsplanen om sygefravær. – p. 7 10 Regeringen. Sygefravær – en fælles udfordring. Regeringens handlingsplan for at nedbringe sygefravær, 2008 – p. 11  4. Sygefravær i samfundet I det følgende vil der blive redegjort for udviklingen af sygefraværet i Danmark. Dette gøres for at give et retvisende billede af, hvorfor det er relevant at kigge på sygefravær. Endvidere vil   mulighedserklæringen blive gennemgået, da den er en vigtig del af nedbringelsen af sygefraværet. Slutteligt vil afsnittet berører arbejdsmiljøloven (AML).  4.1 Udviklingen i sygefravær Siden 2013 har der været en stigning i antallet af langtidssygmeldte danskere. Årsagerne til denne tendens i sygefraværet skyldes flere faktorer. Især det store fokus på det psykiske helbred har gjort, at der forekommer flere sygemeldinger, da danskerne er blevet langt mere opmærksomme på disse problemer.  Derudover ses der en større tendens i samfundet af, at vi lever længere og skal bruge flere år på arbejdsmarkedet.   Regeringen havde en plan om at nedbringe sygefraværet med 20 % frem til 2015, med den nye sygedagpengeaftale fra 2008.9 Dette var meget ambitiøs, men også nødvendigt mål, i det at sygefravær er et stort problem for samfundet og sygdomsramte.10 Sygefraværet ligger således, at 3,7% af lønmodtagere, i gennemsnit er fraværende fra arbejde hver dag. Dette svarer til at hver lønmodtager har 8,5 dages fravær om året.11 12 Der er sket en stigning i andelen af mentalt dårligt helbred i perioden 2010-2017, hvor stigningen ligger på 3,2%. Andelen er især stor blandt unge kvinder, i alderen 16-24 år.13 Dog er det ikke kun i den aldersgruppe, at kvinderne har den største andel, men også generelt. I undersøgelsen af Statens Institut for folkesundhed angives det, at hver ottende person føler sig stresset, og her er forekomsten også størst blandt kvinder.14 Mere end en tredjedel af det samlede sygefravær er på mere end 30 dage.15   Der har i de sidste år været en del fokus på stress, da det udgør et betydeligt folkesundhedsproblem. Det er især arbejdsmiljøet på arbejdspladserne som har stor påvirkning på sygefraværet. 16% af de erhvervsaktive personer har svært ved at nå deres arbejdsopgaver, hvilket lægger et betydeligt pres på deres skuldre.16 Den psykiske belastning i et arbejdsmiljø er et stort stressparamenter for de erhvervsaktive personer i Danmark.17  Figur 1 viser sygefraværet fra lønmodtagere over 18 år, over en periode på 5 år. Den fortæller, at sygefraværet faldt fra 2010 til 2012, og herefter er det steget igen. Det er især de langvarige sygefraværsperioder som er steget.  Udviklingen i samfundet har stor indflydelse på, hvordan sygefraværet udvikler sig. Det er derfor vigtigt, at organisationer hele tiden holder sig opdateret på nye tiltag og regler. Efter den nye arbejdsskadereform trådte i kraft d. 1. januar 2004, skete der en stigning i anmeldelser af sygefravær. Dette skyldtes, at der skete en udvidelse af skadesbegreberne, hvilket gjorde at flere mennesker kunne anmelde deres sygdom, som erhvervsskade og derved få sygedagpenge.18  4.2 Mulighedserklæring I det følgende afsnit vil jeg give et overordnet billede af mulighedserklæringens ikrafttræden, dens opbygning og principper. Den 5. november 2008 indgik regeringen en aftale om at nedbringe sygefraværet.19 Regeringen, bestående af Venstre og Det Konservative Folkeparti, indgik aftalen i samarbejde med Dansk Folkeparti, Det Radikale Venstre og Liberal Alliance under finanslovsaftalen i 2009. Mulighedserklæringen erstattede ’Lægeerklæring om uarbejdsdygtighed’.20 Lovændringen trådte i kraft i 2010, i form af sygedagpengereformen.21 Ved lovændringen i 2009 af sygedagpengeloven (SDPL), fik loven en ny paragraf, nemlig § 36a.22 23  Lovbekendtgørelse nr. 826 af 23. juni 2017, bedre endt som SDPL, indeholder regler for retten til sygedagpenge, og forpligtelser for både arbejdsgiver og lønmodtager. Lægeerklæringen i den gamle SDPL fungerede ikke, da lægen blot skulle skrive under på, at medarbejderen var uarbejdsdygtig.24 Hovedelementerne i den nye aftale om sygefravær, giver arbejdsgiveren flere muligheder for at blive inddraget i forløbet med den sygemeldte. Derudover giver aftalen også Jobcentrene mulighed for aktivt at hjælpe den sygemeldte tilbage på arbejde. Det store fokus ligger nemlig i at fastholde den syges tilknytning til arbejdsmarkedet.25 Meningen med den nye erklæring var at inddrage arbejdsgiveren i de funktioner den sygemeldte medarbejder ikke kunne udføre. Lægen havde med den tidligere erklæring ikke mulighed for at få et indblik i de arbejdsopgaver, som den sygemeldte medarbejder havde. Det resulterede i, at lægen ikke kunne vurdere om der eventuelt var arbejdsopgaver som den  sygemeldte kunne varetage.26  Mulighedserklæringen er opbygget i to dele jf. SDPL § 36a, stk. 1., og udfyldes på en speciel blanket,27 som skal være godkendt af Arbejdsmarkedsstyrelsen.28 Mulighedserklæringen er en slags fastholdelsesplan, som skal bevare den sygemeldtes kontakt til arbejdspladsen. Mulighedserklæringen kan udarbejdes når som helst i sygdomsforløbet jf. SDPL § 36a, stk. 4. Arbejdsgiver kan indkalde den sygemeldte til samtalen, i samme forbindelse med den fastholdelsessamtale, som han jf. SDPL § 7a skal afholde, inden udløb af den fjerde fraværsuge.29 Første del af erklæringen udarbejdes i fællesskab mellem arbejdsgiver og den sygemeldte jf. SDPL § 36a, stk. 2. Dette sker efter de har haft en sygesamtale. I samtalen bliver der talt om eventuelle funktionsnedsættelser ved den sygemeldte, og hvilke funktioner som er påvirkede. De skal i samarbejde nedskrive eventuelle skånemuligheder. Samtalen indeholder også, hvornår den sygemeldte påtænker at kunne genoptage arbejdet. Hvis der foreligger omstændigheder som gør at den sygemeldte ikke kan møde fysisk op til mødet, kan det afholdes telefonisk.30  Den anden del af erklæringen skal udfyldes af den sygemeldtes læge, jf. SDPL § 36a, stk. 3. Lægen udfylder blanketten efter en samtale med den sygemeldte. Heri skal lægen vurdere, hvad den sygemeldte og arbejdsgiveren har talt om, og om det stemmer overens med hans/hendes vurdering. Lægen skal også komme med en vurdering af, om den sygemeldte er helt, delvist eller slet ikke i stand til at udføre arbejdet. Lægen kan også komme med skåneinitiativer. Lægen skal også kunne give en fornuftig tidsramme for, hvornår arbejdsgiveren kan forvente den sygemeldte tilbage på arbejdet.   Arbejdsgiveren kan fastsætte en rimelig frist for, hvornår mulighedserklæringen skal være ham/hende i hænde jf. SDPL § 36a, stk. 6. Hvis denne ikke er afleveret indenfor fristen, eller at den sygemeldte medarbejder ikke møder op til samtalen, så bortfalder den sygemeldtes ret til sygedagpenge.31 Retten til sygedagpenge fratages i perioden indtil arbejdsgiver har erklæringen i hænde. Dog er der undtagelser hvor omstændighederne kan gøre, at mulighedserklæringen ikke kan afleveres indenfor fristen, disse omstændigheder skal kunne dokumenteres af en læge.32  4.3 Arbejdsmiljøloven  Lovbekendtgørelse nr. 1084 af 19. september 2017, bedre kendt som AML, har til formål at yde en beskyttelse af arbejdsfunktioner. Ifølge § 1, skal loven sikre og skabe et sikkert og sundt arbejdsmiljø.  Loven omfatter både det fysiske og det psykiske arbejdsmiljø. Trivselsforhold som samarbejdsbesvær falder udenfor loven, men den tager højde for psykiske lidelser som stress.33  Arbejdsgiveren har pligt til at sørge for at arbejdsforholdene er forsvarlige jf. AML § 15. Det vil sige, at arbejdsgiveren har ansvaret for, at medarbejderne bliver undervist og informeret omkring sikkerheds – og sundhedsmæssige forhold, som kan have indvirkning på medarbejderne. Arbejdsgiveren har pligt til ikke at udsætte medarbejderne for arbejdsbetinget stress.34   4.3.1 Arbejdsmiljølovens tilsynsfunktion  Tilsynsfunktionen ligger hos Arbejdstilsynet, som består af et direktorat og fire tilsynscentre jf. AML § 70.35 AML tilsynsfunktion har til formål at sikre, at organisationerne overholder lovens regler og derudover udarbejder de også vejledninger til virksomheder og behandler klagesager.   Arbejdstilsynet fører kontrol med organisationer og kontrollerer om loven bliver overholdt. Efter reformen i 2004, skal Arbejdstilsynet føre screeningsbesøg. Disse besøg er uanmeldte og skal afklare om virksomheden har brug for yderligere tilsyn.36 Under disse tilsyn skal Arbejdstilsynet sikre, at medarbejderne ikke bliver udsat for fysisk eller psykisk arbejdsbelastning.   Tilsynene kan føre til forbud eller påbud jf. AML § 77. Arbejdstilsynet kan kræve, at forhold som strider imod loven skal bringes i orden, straks, eller med en tidsfrist på hvornår forholdene skal være bragt i orden.37 Dette fremgår også af AML § 77, stk. 1.   5. Sygefravær i arbejdsforholdet Nedenstående afsnit indeholder informationer, om hvilke forpligtelser der foreligger arbejdstager og arbejdsgiver. Forpligtelserne tager udgangspunkt i sygemeldinger.    5.1 Arbejdstagers forpligtelser Der foreligger visse forpligtelser for den enkelte medarbejder, når vedkommende bliver syg. Der er opsat regler for, hvordan man sygemelder sig og på hvilken måde. Oftest har organisationer deres egne regler, som fungere bedst for dem. Dog er reglerne reguleret af loven. Overstående vil blive nærmere gennemgået i det følgende afsnit, hvor fokus vil være på arbejdstagers forpligtelser. Formålet med analysen af arbejdstagers forpligtelser, giver et overordnet syn på, hvordan vedkommende skal forholde sig ved sygdom. I de kollektive overenskomster, samt i lovgivning, fremgår bestemmelserne for de forskellige lønmodtagergrupper, samt disses rettigheder ved sygefravær.38   5.1.1 Ansættelse og forpligtelser Når man skal indgå i et arbejdsrelateret forhold, skal man udarbejde en kontrakt. Dette kaldes en ansættelseskontrakt. Ved indgåelse af en ansættelseskontrakt, benyttes de almindelige regler i dansk ret for aftaleindgåelse,39 nærmere bestemt aftaleloven (AFTL).40 41 Den suppleres med andre love som f.eks. ansættelsesbevisloven (ASBL)42. I dansk ret er udgangspunktet, at der er aftalefrihed. Det betyder, at man selv bestemmer hvem man vil indgå en aftale med.43 I et ansættelsesforhold kan der forekomme forskellige lønmodtagergrupper. Lønmodtagergrupper er grupper som lægger sig op ad det arbejde man udøver. SDPL omfatter alle lønmodtagergrupper.44 Ligeledes kan en ansættelse være på fuldtid, deltid eller tidsbegrænset. Man anses for at være lønmodtager når man får vederlag for udført arbejde.45  Som nævnt tidligere, har virksomheder oftest deres egne regler for melding af sygefravær. Dette lægger sig også op af, at der ingen formkrav ligger til udarbejdelsen af ansættelseskontrakten.46 Dog foreligger der nogle enkelte ansættelsestyper som kræver formkrav. Det er f.eks. nogle enkelte vedtagelser efter funktionærloven (FUL) som har andre regler.47 F.eks. jf. FUL § 2, stk. 6, skal forlængelse af opsigelsesvarslet være skriftlig.   Inden et ansættelsesforhold kan etableres har arbejdstager en oplysningspligt jf. helbredsoplysningslovens (HOL) § 6.48 Dette betyder, at vedkommende skal oplyse arbejdsgiver om omstændigheder som kan have væsentlig betydning for arbejdsgiveren og  dermed arbejdstagers arbejdsdygtighed.49 Det kan være forhold som ekstraordinær sygdomsrisiko eller strafafsoning. Hvis arbejdstager tilsidesætter denne forpligtelse, har arbejdsgiver ret til at træde ud af mellemværende aftale.50 Udover at lønmodtageren har oplysningspligt, så foreligger der også nogle andre forpligtelser som skal overholdes. Det kan f.eks. være overholdelse af opsigelsesvarsel ved opsigelse, og varsel ved fravær af sygdom.51   5.1.2 Forpligtelser ved sygdom  Dette afsnit vil afklare, hvilke forpligtelser som en medarbejder har, når vedkommende rammes af sygdom. Alle medarbejdere har ret til at udeblive fra arbejdet, hvis vedkommende bliver ramt af sygdom.52 Det anses ifølge FUL § 5 som lovligt forfald for funktionæren, når vedkommende ikke kan udføre arbejdet grundet sygdom. Dertil kommer der nogle regler, som skal overholdes for at medarbejder sikrer sig selv bedst muligt.   Når en medarbejder bliver syg, skal vedkommende meddele det til virksomheden hurtigst muligt.53 Medarbejderen skal omgående underrette arbejdsgiveren om sygdommen, for at denne kan anses for at være lovligt forfald. Medarbejderen skal jf. SDPL § 35, sygemelde sig senest to timer efter at arbejdstiden er påbegyndt. Medarbejderen har pligt til at følge den gældende personaleinstruks, som fortæller hvordan man meddeler sygdom.54 For at sikre at medarbejderen ikke mister sine sygedagpenge jf. SDPL § 35, stk. 2, så skal vedkommende sørge for at anmelde sygefraværet i tide. Arbejdsgiveren kan kræve dokumentation for sygefraværet, og at dokumentationen er i hænde indenfor rimelig tid.55 Det skal kunne dokumenteres, at medarbejderen er uarbejdsdygtig, hvis arbejdsgiveren forlanger dette.56 Det er medarbejderens pligt at sørge for, at dokumentationen afleveres indenfor rimelig tid jf. SDPL § 36a, stk. 1. Hvis medarbejderen ikke afleverer den skriftlige dokumentation, så frafalder retten til sygedagpenge indtil den dag, hvor medarbejderen afleverer det jf. SDPL § 36 a, stk. 3. Hvis arbejdsgiver forlanger en lægeerklæring, skal medarbejderen i dialog med egen læge, udarbejde en attest indeholdende grunden til sygdom. Det er arbejdsgiveren som skal betale for lægeerklæringen.57  Ved lovændringen af SDPL i 2009 gennemførte man en række nye tiltag. De nye tiltag betyder, at medarbejderen, efter at have tilvejebragt den første lægeerklæring, kan blive pålagt igen at tage kontakt til lægen. De nye regler har til formål at opretholde kontakten mellem medarbejderen og arbejdspladsen under sygdom. Derudover også, at skulle undersøge hvilke arbejdsfunktioner medarbejderen eventuelt ville kunne varetage på trods af sygdommen.58 Den nye mulighedserklæring forvendtes anvendt ved sygdom, hvor er der usikkerhed om hvad den sygemeldte eventuelt kan varetage af opgaver på arbejdspladsen, og i de fleste tilfælde især hvis der er tale om trivselsbaseret sygefravær.   Ifølge SDPL § 36a, kan en arbejdsgiver kræve en mulighedserklæring. I SDPL § 36 a, stk. 2, skal den sygemeldte i samarbejde med arbejdsgiveren udarbejde den første del af erklæringen på baggrund af en samtale. Den sygemeldte har ikke pligt til at oplyse om diagnosen.59 Der er mulighed for, at medarbejderen kan have en bisidder eller en tillidsrepræsentant med til mødet.60 Medarbejderen har pligt til at møde op til samtalen jf. SDPL § 36 a, stk. 5, og hvis medarbejderen ikke møder op til samtalen, bortfalder hans ret til sygedagpenge fra den dag, hvor vedkommende skulle have deltaget i samtalen jf. SDPL § 36 a, stk. 5. Retten bortfalder til den dag, hvor samtalen afholdes. Dog kan der foreligge en rimelig grund til, at medarbejderen ikke deltager i mødet. Denne grund kunne være, at sygdommen gjorde, at det ikke var muligt at gennemføre samtalen. I den forbindelse kan samtalens laves telefonisk.   I den anden del af mulighedserklæringen skal medarbejderen til lægen, hvor han/hun skal udfylde den sidste del af blanketten på baggrund af den første del. Lægen skal vurdere, hvilke jobfunktioner som medarbejderen kan varetage. (Nærmere om dette står i afsnit 4.2.) Når den anden del af mulighedserklæringen er udfyldt, er det medarbejderens pligt at aflevere den til arbejdsgiveren indenfor fristen jf. SDPL § 36 a, stk. 6. Hvis ikke dette gøres rettidigt frafalder retten til sygedagpenge fra den dag, hvor erklæringen skulle have været arbejdsgiver i hænde.   Ved et langvarigt sygdomsforløb kan medarbejderen bede om en fastholdelsesplan. Medarbejderen kan bede om planen, hvis vedkommende forventer at være syg i mere end otte uger.61 I planen skal arbejdsgiveren og medarbejderen komme med forslag til, hvordan medarbejderen beholder sin tilknytning til arbejdspladsen. Fastholdelsesplanen indeholder et bredere perspektiv end mulighedserklæringen, og ser på hvad der kan gøres for medarbejderen på længere sigt.   5.1.3 Opsigelse Da udeblivelse på grund af sygdom er lovlig forfald, gør det, at medarbejderen ikke misligholder sit ansættelsesforhold. Det betyder, at medarbejderen ikke kan blive bortvist, hvis bare vedkommende har overholdt reglerne.62 Hvis medarbejderen ikke ser en fremtid i virksomheden, er det muligt for medarbejderen at stoppe arbejdsforholdet med organisationen. Medarbejderen har altid ret til at sige op af hvilken som helst grund, også grundet sygdom.63 Medarbejderen kan  blive opsagt, dog skal det ske med det rigtige opsigelsesvarsel, og der kan jf. FUL § 5, stk. 2, opsiges med forkortet varsel, hvis medarbejderen har været syg i 120 dage. Denne regel kaldes 120 - dages reglen. Hvis reglen ikke er skrevet i ansættelseskontrakten, så må man benytte de almindelige regler omkring opsigelsesvarsel.   5.2 Arbejdsgiverens forpligtelser ved medarbejderens sygefravær I det følgende afsnit vil arbejdsgiverens forpligtelser blive gennemgået. Det vil blive undersøgt, hvordan arbejdsgiveren skal forholde sig når en medarbejder bliver syg, og hvilke regler han/hun er omfattet af. Afsnittet vil også berøre hvad arbejdsgiveren kan gøre, hvis medarbejderen misligholder sine forpligtelser i forbindelse med fravær grundet sygdom.   5.2.1 Forpligtelser  Alle arbejdsgivere har jf. SDPL § 7 a, stk. 1, pligt til at afholde en samtale med den sygemeldte medarbejder, senest fire uger efter den første sygefraværsdag. Ved denne samtale bortfalder medarbejderens ret til sygedagpenge ikke, hvis vedkommende ikke deltager i samtalen. Samtalen indeholder overordnede emner, som skal bringe medarbejderen tilbage til arbejdspladsen. Hvis arbejdsgiveren er i tvivl om, hvorvidt medarbejderen kan varetage arbejdet, kan han/hun bede om en mulighedserklæring. Hvis arbejdsgiveren ønsker en mulighedserklæringen, kan det kræves jf. SDPL § 36 a. Mulighedserklæringen skal betales af arbejdsgiveren jf. FV 2/1 1991.64 Når en medarbejder bliver syg, har arbejdsgiveren pligt til at dække udgifter til sygedagpenge de første 30 dage jf. SDPL § 6, den såkaldte arbejdsgiverperiode.65 Efter de 30 dage kan der søges refusion ved kommunen. Arbejdsgiveren skal meddele fraværet til kommunen inden fristen på fem uger.66 Hvis ikke dette gøres inden fristen, mister virksomheden retten til sygedagpengerefusion.   5.2.2 Sygefraværssamtalen og mulighedserklæringen Når en medarbejder bliver syg, skal det meddeles til arbejdsgiveren. Det falder indenfor arbejdsgiverens ledelsesret at have en personaleinformation, som fortæller, hvordan man meddeler sygdom.67 Det er ofte i arbejdsgiverens interesse at fastholde medarbejderens tilknytning til arbejdspladsen. Den nye sygedagpengelov giver arbejdsgiveren en bedre mulighed for at opretholde den sygemeldtes tilknytning til arbejdspladsen. Der skal nemlig laves en sygefraværssamtale og herved også en fastholdelsesplan for den sygemeldte.68 Denne plan skal arbejdsgiver udarbejde sammen med den sygemeldte, og planen er første del af mulighedserklæringen. Arbejdsgiveren kan både kræve en mulighedserklæring ved kort – og langvarig sygdom jf. SDPL § 36 a, stk. 1.69 Arbejdsgiveren kan ifølge SDPL § 36 a, stk. 5, indkalde medarbejderen til samtalen med et rimeligt varsel. Det rimelige varsel er beskrevet som f.eks. en uge.70 Formålet med sygefraværssamtalen er, at man i fællesskab finder løsninger, som gør sygefraværet kortere. Under samtalen må arbejdsgiveren ikke spørge ind til, hvad den sygemeldte fejler, da dette er personfølsomme oplysninger.71 Derudover har medarbejderen heller ikke pligt til at oplyse om diagnosen på sygdommen. Dog har arbejdsgiveren ret til at spørge ind til helbredsoplysninger, som har direkte betydning for, om vedkommende kan udføre arbejdet jf. HOL § 2. Arbejdsgiveren må gerne stille spørgsmål, som omhandler, hvad som er skyld i sygefraværet og hvad han/hun kan gøre for at hjælpe medarbejderen. Arbejdsgiveren skal også afdække hvor længe medarbejderen regner med at være sygemeldt. I den første del af mulighedserklæringen skriver arbejdsgiver og den sygemeldte hvad problemet er, hvilke begrænsninger medarbejderen har og forslag til løsninger. Anden del af erklæringen udfyldes af lægen. Arbejdsgiveren har pligt til at betale lægen for udfyldelse af erklæringen. Heller ikke efter lægens vurdering har arbejdsgiveren ret til at kende diagnosen.72  5.2.3 Afskedigelse  Arbejdsgiveren har ret til at afskedige medarbejderen, hvis vedkommende misligholder arbejdsforholdet ved f.eks. ikke at meddele sygdom og udeblivelse fra arbejdet.73 Sygdom som er pådraget selvforskyldt, eller ved grov uagtsomhed, giver arbejdsgiveren ret til at ophæve ansættelsesforholdet.74 Ved misligholdelse skal det vurderes efter misligholdelsesovervejelser - og regler.75 Misligholdelse kan ske ved for sen aflevering af mulighedserklæringen, og så bortfalder medarbejderens ret til sygedagpenge, medmindre der foreligger en rimelig grund til forsinkelsen. Det giver ikke arbejdsgiver ret til at bortvise den sygemeldte jf. FV 5/12 1991.76  En afskedigelse kan også ske, hvis medarbejderen har et langvarigt sygdomsforløb, og at det påvirker driften i virksomheden.77 Det er arbejdsgiveren som vurderer den konkrete situation i forhold til, hvor stor en belastning sygefraværet har på organisationen.78 En afskedigelse grundet sygdom er ikke nødvendigvis en usaglig grund, og arbejdsgiveren kan iværksætte en almindelige afskedigelse af den sygemeldte efter fratrædelsesreglerne i kontrakten.79 Men idet der er tale om sygdom i forbindelse med arbejdet, skærpes kravene. Det er især når der er tale om trivselsbaseret sygdom, at man skal være opmærksom på om afskedigelsen er usaglig jf. FV 12/11 2008.80 Hvis der i ansættelseskontrakten hos en funktionær, er aftalt afskedigelse efter 120-dages reglen, har arbejdsgiveren ret til at opsigelse medarbejderen efter 120 dages sygdom.81 Opsigelsen kan ske med en måneds varsel jf. FUL § 5, stk. 2.  79 Hasselbalch, Arbejdsbetinget stress i arbejdsretlig belysning, 2010 – p. 64 80 Hasselbalch, Arbejdsbetinget stress i arbejdsretlig belysning, 2010 – p. 66 81 Djøf. Opsigelse på grund af sygdom.  5.3 Delkonklusion  Det er tydeligt at se, at den nyeste ændring af SDPL tilsigter at fastholde den syge medarbejder på arbejdsmarkedet. Dette gøres ved de mange nye tiltag, som giver arbejdsgiver et bedre indblik i hele sygdomsforløbet, og har en vis indflydelse herpå. Medarbejderen inddrages mere i hele processen ved en sygemelding, og har forpligtelser, som skal overholdes for at kunne få sygedagpenge. Regeringen tilsigter at nedbringe sygefraværet med de nye ændringer, og mener, at dialog omkring sygefraværet er vejen frem, hvilket også ses i de mange samtaler og fastholdelsesplaner.   6. Faktorer som kan påvirke trivselsbaseret sygefravær I det herpå følgende afsnit vil der blive gennemgået, hvilket forhold som påvirker trivselsbaseret sygefravær på arbejdspladsen. Begrebet trivsel vil blive gennemgået nærmere, for bedre at kunne give et indblik i hvilke faktorer, som er nødvendige for at kunne forebygge og nedbringe trivselsbaseret sygefravær. Der vil blive redegjort for forskellige motivationsteorier for, at der senere i opgaven vil kunne undersøges, hvad en organisation skal gøre for at sikre trivslen. I den forbindelse vil teorierne Maslow behovspyramide, Herzbergs to-faktor teori og Hackman & Oldham blive anvendt. Disse teorier giver en forståelse af, hvordan man sikre trivslen gennem motivation. Afslutningsvis vil der blive undersøgt hvad et godt psykisk arbejdsmiljø er, og hvilken betydning det har for medarbejderne.   6.1 Trivsel og sygefravær  Trivsel hænger umådelig sammen med arbejdsmiljøet i en organisation. Effekten af trivslen og mistrivslen vil have indflydelse på sygefraværet. Trivsel er væsentligt når vi snakker sygefravær på arbejdspladsen, hvor sygdom er en af de hyppigst forekommende typer af fravær.82 Oplevelsen af trivsel er en individuel følelse, og den skabes på baggrund af arbejdsmiljøet på arbejdspladsen.  82 Hasselbalch, Den danske arbejdsret – Bind 2: Ansættelsesretten, 2009 – p. 1859 83 Branchefælleskabet for arbejdsmiljø for velfærd og offentlig administration. Trivsel og social kapital - hvad påvirker sygefravær. 84 Hansen, Organisation, 2013 – p. 330  Man kan ikke komme uden om at trivsel, sundhed og et godt arbejdsmiljø forebygger sygefravær.83 Hvis man som medarbejder løber ind i problemer, som forhindrer os i at få tilfredsstillet vores behov, kan det udmunde sig i frustration. Ifølge den danske psykologiprofessor Eggert Petersen, afhænger tilfredsheden af, hvad vi forventer og hvad vi modtager.84 Han mener, at en person som trives godt, har et højt tilfredshedsberedskab. Ved at have et højt tilfredshedsberedskab, kan man bedre modstå de frustrationer, som kan opstå når man ikke får indfriet en forventning. Trivslen er vores tilbøjelighed til at forstå og opleve tilfredshed, trives man godt har man større tendens til at se positivt på tingene. Derved er medarbejderne selv med til at påvirke trivslen. Har medarbejderen en forventning om, at deres forventninger bliver indfriet og de så ikke gør, kan det ende ud i frustrationen. Denne frustration kan føre til mistrivsel, hvor en af konsekvenserne hertil kan være en mindsket effektivitet og stigende sygefravær.   6.2 Motivationsteorier Motivationsteori indenfor organisationsudvikling er et meget komplekst emne, og der er skrevet mange relevante og brugbare teorier herom. Selvom teorierne som udgangspunkt er forskellige, ses der gennemgående faktorer, som kan medføre øget motivation. Desuden kan der skabes en arbejdsglæde, som medvirker til en høj kvalitet i det udførte arbejde. Dette afsnit vil derfor omhandle relevant teori, som skal betragtes som værktøjer til at kunne undersøge, hvordan det spiller sammen med de juridiske regler, og hvordan man nedbringer trivselsbaseret sygefravær.   6.2.1 Maslows behovspyramide  Den nok bedst kendte motivationsteori, er udarbejdet af den amerikanske sociolog Abraham Maslow.85 Han udviklede teorien i 1943 og den forklarer mennesket behov i en hierarkisk opbygning. Han mente, at mennesket har fem basale behov, som kunne arrangeres i en hierarkisk opbygning.86 Maslows behovspyramide kan benyttes i mange sammenhænge, selvom det er en ældre teori, og mange kender den ikke, som en teori til at motivere medarbejdere i en organisation. Den kan benyttes til at give organisationen og arbejdsgiver en bedre forståelse af medarbejdernes behov. Ved at kende medarbejdernes behov, kan det sikre en bedre trivsel på arbejdspladsen. Maslow mener med sin teori, at mennesker starter på det nederste niveau i pyramiden, hvor de grundlæggende behov er, før de bevæger sig videre op ad. Mennesket stræber efter at kunne opfylde det næste trin i pyramiden.  Overstående figur, viser opdelingen af behovene, som er struktureret i en hierarkisk opbygning. Det nederste og største behov, er det fysiske behov, som er menneskets mest basale behov for at overleve. Dette indeholder behovet for vand, mad og tag over hovedet.88 Det næste behov er behovet for sikkerhed og tryghed. Hvis dette skal ses i forhold til en organisation, så er det behovet for sikkerhed og tryghed på arbejdspladsen. Det efterfølgende trin er det sociale behov. I dette trin ligger medarbejdernes behov for at have kontakt med sine kollegaer, og at indgå i et fællesskab. Egobehovet er behovet for at vise sig og få ros.89 Det handler om medarbejderens selvtillid og følelsen af at være værdifuld. Det sidste behov i pyramiden er selvrealiseringsbehovet. Medarbejderen vil gerne udfordre sig selv og bruge sin kreativitet. Det er her vigtigt, at arbejdsgiveren fokuserer på udviklingen af medarbejderens faglige og personlige kompetencer, for at motivere dem.90   Maslows behovspyramide hjælper organisationen til at forstå, hvordan de bedst muligt motivere deres medarbejdere gennem opfyldelse af deres behov. Hvis man skal benytte Maslows teori, til at motivere sine medarbejdere, er det essentielt at man ved hvilket trin i pyramiden, som medarbejderen står på.91 Teorien siger, at man først opnår de øverste behov, når de basale og grundlæggende behov er opfyldt.   6.2.2 Herzbergs to-faktor teori  Frederick Herzbergs teori er baseret på, at en medarbejder har to forskellige slags behov.92 Hertzberg deler motivation på arbejdspladsen op i to kategorier, motivationsfaktorer og vedligeholdsfaktorer.93 Teorien beskriver, at motivationsfaktorerne er knyttet til selve jobbet, mens at vedligeholdelsesfaktorerne inkluderer de faktorer som omgiver jobbet. Ligeledes er motivationsfaktorerne bygget på tilfredshedsfaktorer, hvor vedligeholdelsesfaktorerne bygger på utilfredshedsfaktorer.94 Disse kaldes også for hygiejne faktorer.95   Hertzberg konkluderede f.eks., at en lav løn gav utilfredshed, men at en høj løn ikke gav tilfredshed blandt medarbejderne. Desuden fandt han, at en imødekommelse eller et ophør af en utilfredshed, ikke skabte en egentlig motivation. Derved beskriver teorien at motivationsfaktorerne ikke kan stå alene, men behøver vedligeholdelsesfaktorerne for at opnå den fulde effekt.   Ud fra ovenstående figur, kan der nu dannes en forståelse for Hertzberg to-faktor teori, og de forskellige faktorer er nedenfor beskrevet, så det giver et retvisende billede af relevansen af teorien.96 Herzberg har inddraget vedligeholdelsesfaktorerne, som inkluderer de økonomiske perspektiver, de sociale forhold på arbejdspladsen, samt de faste tidsrammer som medarbejderen skal arbejde indenfor. Medarbejderens jobsikkerhed og arbejdsgiverens evne til at kunne lede på jobbet er også inkluderet. Vedligeholdelsesfaktorerne er ikke i sig selv motiverende. Dog kan man ved at forbedre dem reducere utilfredsheden, og det er derved en forudsætning for, at motivationsfaktorerne kan virke optimalt.97   Af motivationsfaktorer som har indflydelse på motivationen og trivslen hos den enkelte medarbejder, nævnes arbejdets indhold, medarbejderens personlige udvikling, samt at have indflydelse og ansvar på og for de forskellige arbejdsopgaver. Det er en vigtig motivationsfaktor, at medarbejderen føler sig anerkendt og tilpas, samt at de kan se sig selv, som en del af virksomhedens fremtidsvisioner, og harmonere med virksomhedens filosofier. Dette medvirker også til en bedre trivsel på arbejdspladsen, og det kan også medføre, at man nedbringer den trivselsbaserede fravær.   6.2.3 Hackman & Oldham Teorien bag Hackman & Oldhams figur bygger på egenskaber, som kan skabe motiverede medarbejdere gennem ændringer af arbejdet, nemlig jobdesign. Med det menes, at organisationen gennem denne teori kan undersøge, hvordan de opnår høj effektivitet og arbejdstilfredshed, blandt deres medarbejdere. Ifølge Hackman & Oldhams teori kan man gennem jobdesign øge motivationen hos medarbejderne. Det gøres gennem fem forskellige karakteristika, som vedrøre udformningen af arbejdet. Igennem disse fem karakteristika kan der opnås nogle psykologiske tilstande, som resultere i højere motivation, jobtilfredshed, effektivitet, og lavere fraværsprocent. Dette kan ses ud fra figur 4 nedenunder.   De centrale job egenskaber indeholder fem væsentlige karakteristika. Den første egenskab skal sikres ved et vekslende arbejde. Det betyder at arbejdet skal være af en sådan sværhedsgrad, at det stimulere og øger medarbejderens kvalifikationer.98 Variationen i arbejdet kan også skabes gennem 98 Hansen, Organisation, 2013 – p. 311 brugen af medarbejderens færdigheder og talenter.99 Den næste egenskab handler om i hvilket omfang arbejdet kræver, at medarbejderen kan færdiggøre hele opgaven.100 Den tredje egenskab omhandler følelsen af, om ens arbejdet har betydning for andre i og udenfor organisationen. Arbejdet man udfører skal have værdi.101 De tre første karakteristika kan ifølge modellen, give en følelse af mening. Arbejdet opleves som meningsfuld, når man kan udfolde sine talenter, og arbejde med noget som skaber værdi. Den fjerde egenskab handler om den frihed medarbejderen har til selv at planlægge arbejdsdagen, og desuden hvordan arbejdet skal udføres. Gennem denne frihed opnår medarbejderen den psykologiske følelse af ansvar for arbejdsresultatet. Den sidste er egenskab vigtigt, da den omhandler det at modtage feedback for det man laver, da ingen feedback kan virke demotiverende.102 Gennem feedback kan medarbejderen opnå den psykologiske tilstand af, at man kan se resultaterne af ens arbejdsindsats.    Generelt giver modellen et godt billede af, hvad der skal til for at den enkelte medarbejder yder sit bedste. De tre psykologiske tilstande giver tilsammen en indre motivation og tilfredsheds hos medarbejderne. Det gør, at man opnår en glæde ved udførelsen af sit arbejde, hvilket resulterer i trivsel på arbejdspladsen. Organisationen får igennem det gode arbejdsmiljø og trivsel hos medarbejderne, en lavere sygefraværsprocent.   6.3 Psykisk arbejdsmiljø  Det viser sig, at der hver dag er 35.000 danskere sygemeldt pga. psykisk dårligt arbejdsmiljø. Der dør hvert år 1.400 danskere grundet psykisk arbejdsbelastning, som blandt andet er forårsaget af stress. Dette understreger, hvor vigtigt det er for organisationer at kende til stress, og hvad de kan gøre for at forebygge og nedbringe dårligt arbejdsmiljø. Der vil i det følgende blive redegjort for stress som begreb.   Arbejdet med psykisk arbejdsmiljø er relevant i forholdet til sygefravær. Det anslås, at 50-60% af sygefravær skyldes dårlig psykisk arbejdsmiljø.103 Derfor er det vigtigt, at der hele tiden arbejdes på at bevare et godt arbejdsmiljø. Et godt arbejdsmiljø bidrager til øget glæde, tilfredshed, bedre trivsel og det gør medarbejderne mere effektive og produktive.104 Et godt psykisk arbejdsmiljø bidrager også til et mindsket sygefravær.   Psykisk arbejdsmiljø er en kombination af forskellige faktorer på arbejdspladsen. Det er svært at se det psykiske arbejdsmiljø med det blotte øje, men når der opstår problemer, så kommer det frem i det åbne. Psykisk arbejdsmiljø kan være forholdet til chefen, kollegaerne eller kunderne, men det kan også handle om balancen mellem krav og ressourcer.105 En central rolle i et godt psykisk arbejdsmiljø, er arbejdsgiveren og ledelsen. Ledelsen og arbejdsgiveren skal gå forrest og vise initiativ og engagement, samt vise tillid og være anerkendende overfor deres medarbejdere.  Der forekommer mange konsekvenser ved et dårligt psykisk arbejdsmiljø. Ikke nok med at det kan give helbredsproblemer for den enkelte medarbejder, kan det også være en økonomisk omkostning for organisationen og samfundet. Dog er det forskelligt, hvorledes et dårligt psykisk arbejdsmiljø påvirker organisationerne. Det er uden tvivl organisationernes ansvar at opretholde et godt psykisk arbejdsmiljø, og de skal derved forsøge at håndtere eventuelle situationer som vil forværre arbejdsmiljøet.   6.3.1 Stress  Verdenssundhedsorganisationen (WHO) forudser, at stress og depression i år 2020 vil udgøre en af de største sygdomsfaktorer.106 Det er blevet påvist, at langvarig stress, er et betydeligt folkesundhedsproblem, som kan give alvorlige konsekvenser for danskernes velbefindende og helbred. Derudover er det en økonomisk belastning på vores sundhedssektor.107   6.3.1.1 Definitionen på stress  Der findes to former for stress. Den kortvarige og den langvarige. Den kortvarige stress gør det muligt for mennesker at handle effektivt og hensigtsmæssigt i pressede situationer. Det kan bl.a. give ekstra energi til at håndtere udfordringer og krav på arbejdspladsen. Den kortvarige stress er relativ let at komme over, hvis der gives tid til, at krop og sind kan restituere. Derimod udgør en længerevarende stress påvirkning, en helbredsmæssig trussel.108 Stress er en belastningstilstand, som både kan vise sig både fysisk og psykisk. Det kan udløses af forskellige faktorer i privatlivet eller arbejdslivet. Ofte opstår belastningen når der sker et større krav end hvad personen har ressourcer til. Det kan ses ud fra denne ligning: ........ >....................=............ Det er meget afgørende, i hvor stort et tidsrum man udsættes for en stresset situation, om stress bliver ødelæggende.   Stress er hverken en sygdom eller en officiel diagnose.109 Dog kan den over en længere periode føre til dårligt fysisk og psykisk helbred. Der er i Danmark en tradition for at bruge betegnelsen stress, når der er behov for sygefravær, generelt set er der mange definitioner på stress. For denne opgave er det den arbejdsbetinget stress, som er den interessante at undersøge. Arbejdsbetinget stress er det mest udbredte arbejdsbetingede helbredsproblem i EU-landene jf. Arbejdstilsynet.110 Den arbejdsbetingede stress opstår, når der er for store krav fra arbejdsmiljøet og arbejdspladsen til, at medarbejderen kan overskue kravene. Det kan få alvorlige konsekvenser for den ramtes helbred, livskvalitet og arbejdspræstationer, hvis presset foregår over en længere periode. Hvis presset foregår over en kortere periode, er det vigtigt at forstå, at det nødvendigvis ikke er negativt. Hvis en medarbejder går med stress i en længere periode uden at blive afhjulpet, kan det føre til mere krævende sygdomme som f.eks. depression. Dette kan betyde at medarbejderen sygemelder sig i en længere periode.   6.4 Delkonklusion  Det gode psykiske arbejdsmiljø er essentielt for trivslen blandt medarbejderne. Trivsel på arbejdspladsen er med til at motivere medarbejderne. Motivationsteorierne er medvirkende til at vise den øgede motivation hos den enkelte medarbejder, og hvad der skal til for at fastholde den enkelte medarbejder i jobbet, og sikre at medarbejderen ikke demotiveres. Som nævnt skabes der trivsel gennem tilfredshed, og organisationerne skal derfor stræbe efter at opfylde medarbejdernes forventninger, og forstå hver enkelt medarbejders behov.   Et dårligt arbejdsmiljø giver demotiverede medarbejdere. Det er altafgørende at arbejdsgiveren sørger for at opretholde motiverede medarbejdere, hvilket kan gøres ved hjælp af motivationsteorierne. Lykkes det ikke for en organisation at opretholde et godt psykisk arbejdsmiljø og en god trivsel, så forværres det trivselsbaserede sygefravær.   7. Undersøgelse Mange organisationer jagter det bedste middel mod sygefravær, og der bliver ofte igangsat en masse forskellige initiativer. Der bliver nedskrevet love, som skal mindske sygefraværet, og andre organisationer kommer med bredere ideer til det. Lige for dem alle er, at initiativerne ofte bliver igangsat i blinde og der ingen dokumentation er for deres effekt. Det som ofte giver problemer er sammenspillet mellem det juridiske og det organisatoriske. Hvordan spiller de lovmæssige regler sammen med anbefalinger fra den organisatoriske tankegang? Dette vil blive undersøgt i følgende afsnit, med hjælp fra de tidligere afsnit. Formålet med det er at se om de forskellige tankegange kan arbejde sammen, eller om der er modstød mellem anbefalinger og lovkrav. Hvad har man som arbejdsgiver ret til i forhold til lovkravene og hvilke anbefalinger omkring ledelse ligger der til organisationerne. Det vil slutteligt lede op til en undersøgelse af, hvordan man nedbringer trivselsbaseret sygefravær.   7.1 Arbejdsgivers forpligtelser  For at forkorte en sygefraværsperiode er dialog en væsentlig faktor. Efter den nye sygedagpengereform er der også kommet mere kommunikation mellem arbejdsgiver og arbejdstager. Reformen giver nemlig arbejdsgiveren en større indsigt i medarbejderens sygefraværsgrund. Den tidligere sygedagpengelov gav ikke arbejdsgiveren mulighed for at gøre noget for den sygemeldte medarbejder, hvilket overlod medarbejderen til sig selv. I dag skal der laves en sygesamtale, hvis der er tale om en kortere sygefraværsperiode. Hvis sygdommen er længerevarende skal der igangsættes en mulighedserklæring. Den giver arbejdsgiveren mulighed for at give sin syge medarbejder nogle skånemuligheder, eller på andre måder gøre det lettere at opretholde arbejdet. Den sygemeldte kan også bede om en fastholdelsesplan, hvor vedkommende sammen med arbejdsgiver finder nogle arbejdsfunktioner, som kan klares. Måske er der også tale om, at den sygemeldte kan få nogle andre arbejdsopgaver eller gå ned i tid. Med den nye reform er der hele tiden fokus på, at kunne opretholde kontakten til arbejdspladsen, og skabe en kommunikation om sygdomsforløbet.   Den nye reform gør det også nemmere for organisationerne at følge anbefalingerne omkring, hvordan man skaber et godt psykisk arbejdsmiljø. Heri ligger også, hvordan man fastholder medarbejderne og motivere dem. Medarbejdere som trives på arbejdspladsen har i mindre grad trivselsrelateret sygefravær. Det store fokus fra motivationsteorierne er, at arbejdsgiveren skal prøve at opfylde medarbejdernes behov. Selve det at tale om arbejdet kan være grænseoverskridende for den sygemeldte medarbejder. Derfor skal arbejdsgiveren træde forsigtigt, for ikke at presse den sygemeldte medarbejder. Når man går hjemme som sygemeldt kan selvtilliden hurtigt blive mindre. Den sygemeldte kan føle, at vedkommende er mindre værd for arbejdspladsen og er bekymret for, hvad kollegaerne og arbejdsgiveren tænker. Derfor er det vigtigt, at man som arbejdsgiver er positiv og bidrager til at se muligheder frem for problemer. Lige her spiller mulighedserklæringen en kæmpe rolle, den giver nemlig arbejdsgiver mulighed for at hjælpe den sygemeldte. I samtalen er det vigtigt, at man som arbejdsgiver klart tilkendegiver den værdi, som medarbejderen har for arbejdspladsen, og det tab, der er forbundet med, at vedkommende er væk. Det gør at den sygemeldte medarbejder føler, at vedkommende er værdsat og det styrker selvtilliden. Anerkendelse er også en af Herzbergs motivationsteorier. Anerkendelse for sin indsats og gøren i virksomheden, er vigtig for at opretholde medarbejderens motivation og glæde i arbejdet.   I forhold til stress, er det blevet en mere integreret del af vores hverdag, og det kan være svært at se, hvor den opstår. Hvis arbejdsgiveren har en forståelse af, at arbejdsmiljøet på arbejdspladsen er godt, så kan det være svært for vedkommende at forstå, at der foreligger et problem. Arbejdsgiveren har pligt til jf. AML § 15, at sørger for at sikre at arbejdsforholdene er sikkerheds – og sundhedsmæssigt forsvarlige. Reglen stemmer overens med Maslows behov omkring tryghed og sikkerhed på arbejdspladsen. Medarbejderne skal kunne følge sig trykke og må ikke udsættes for unødvendig fare.   7.1.1 Overskridelse af forpligtelser  Når det kommer til formalia og regler når en medarbejder sygemelder sig, skal arbejdsgiver vide præcis hvad han/hun må og ikke må. Reglerne kan nemlig spille en stor rolle for organisationen, og hvis de ikke følges, kan det resultere i økonomiske konsekvenser for organisationen. Derudover kan det også gøre, at man mister medarbejdere og det er også en konsekvens for organisationen.   For at sikre at arbejdsgiver ikke overskrider sine forpligtelser er det essentielt at vedkommende kender reglerne. Der hvor arbejdsgiver ofte kan komme i klemme er i sygefraværssamtalen med medarbejderen. Under samtalen skal de i samarbejde finde skånemuligheder til den sygemeldte så vedkommende kan bevare forbindelsen til arbejdspladsen. I samtalen er der regler for hvad arbejdsgiveren må spørger den sygemeldte om. Disse regler findes i HOL. Arbejdsgiver har ikke ret til at spørger om den direkte årsag til sygefraværet. Hvis arbejdsgiveren overtræder HOL § 2, så kan den sygemeldte medarbejder kræve sanktioner. Se afsnittet nedenunder.    Det er ikke kun arbejdsgiver, som kan overskride sine forpligtelser, men også medarbejderen. Hvis ikke vedkommende dukker op til sygefraværssamtalen kan det medfører sanktioner. Disse sanktioner er beskrevet i afsnittet nedenunder.   Arbejdsgiver overskrider sin pligt, når vedkommende ikke holder sig indenfor reglerne i HOL, SDPL og AML. I de nævnte love findes reglerne for hvordan og hvad arbejdsgiver skal gøre, samt hvad der sker hvis disse regler ikke overholdes.   7.1.1.1 Sanktioner  Hvis arbejdsgiver ikke overholder HOL § 2, kan den sygemeldte kræve sanktioner. Hvis den sygemeldte føler sig krænket af arbejdsgiveren kan vedkommende tilkendes godtgørelse jf. HOL § 12. Hvis den sygemeldtes læge oplyser, i anden del af mulighedserklæringen, hvad den sygemeldte fejler strider dette imod HOL § 11. Hvis dette er tilfældet kan overtrædelsen føre til bødestraf eller evt. højere straf jf. HOL § 13.   Når en lønmodtager bliver syg skal vedkommende meddele det til virksomheden jf. SDPL § 35. Desuden siger stk. 2, at vedkommende ikke har ret til sygedagpenge, hvis anmeldelsen sker for sent. Retten til sygedagpenge fra arbejdsgiveren kommer først dagen efter anmeldelsen. Når en medarbejder har været sygemeldt i en periode indkaldes vedkommende til udarbejdelse af mulighedserklæringen. Denne samtale skal arbejdsgiver indkalde til jf. SDPL § 36 a. Den sygemeldte har pligt til at deltage i samtalen jf. 36 a, stk. 5. Hvis ikke det er muligt at møde fysisk op til samtalen, kan samtalen tages telefonisk. Hvis dette ikke overholdes, giver det ikke arbejdsgiver saglig grund til at bortvise den sygemeldte, da det ikke er en misligholdelse af ansættelsesaftalen.111 Ved en længere sygedoms periode kan arbejdsgiveren vælge at opsige den sygemeldte med henblik på mulighedserklæringen. Med dette menes, at der ud fra lægens vurdering kan konkluderes om den sygemeldte skal vende tilbage til arbejdspladsen. Dette ville medføre, at en opsigelse ville være saglig.  111 Maskinmestrenes Forening. Den bortviste syge medarbejder.  7.1.2 Arbejdsgivers passivitet  Det kan give fatale konsekvenser, hvis en arbejdsgiver forholder sig passiv i et sygdomsforløb. Ved at være passiv viser det medarbejderen, at arbejdsgiveren ikke er interesseret i hans/hendes medarbejdere. Passivitet vil til sidst føre til en medarbejder, som ikke kommer tilbage til arbejdspladsen. Resultatet af det vil også være en stor økonomisk omkostning for virksomheden, da de mister medarbejderen til en lang sygdomsperiode. Den lange sygdomsperiode kommer af, at arbejdsgiveren ikke giver de nødvendige redskaber for at vedkommende skal vende tilbage til arbejdspladsen. Man må antage, at når man har en medarbejder til at udføre et arbejde, så er denne vigtig for organisationen. Derfor kan det konkluderes, at organisationen ved deres passivitet mister en vigtig medarbejde. Dette resultere i, at de andre medarbejdere skal udføre ekstra opgaver for at opretholde den sygemeldtes jobfunktion. At give de andre medarbejdere ekstra opgaver kan medføre en større arbejdsbyrde, og det kan føre til dårligere arbejdsmiljø og stress.   En lang sygdomsperiode medføre også store omkostninger for samfundet. Ikke nok med, at organisationen belastes af passiviteten fra arbejdsgiveren, så belastes samfundet også. Samfundet belastes i forhold til udbetaling af sygedagpenge, men også sundhedssektoren belastes. Derudover kan den manglende forståelse fra arbejdsgivers side medføre, at den sygemeldte får det endnu værre og at stressen bliver til en depression. Hvert år bliver 3.000 danskere fortidspensionister grundet stress.112 Dog hjælper det, at man er gået fra lægeerklæringer til mulighedserklæringen. Den tiltænkte virkning med, at den sygemeldte ikke blive ekskluderet fra arbejdspladsen, gør også at færre ender med at forlade arbejdsmarkedet. Mulighedserklæringen kræver også en del af arbejdsgiver, og derved er det svære for vedkommende at være særlig passiv.  7.2 Ledelsesretten  Ledelsesretten er en sammenfatning af arbejdsgivers beføjelser. Det indeholder beføjelser til at ansætte, afskedige, placere arbejdstiden, fordele opgaver, kontrollere og fastsætte reglementariske bestemmelser for arbejdspladsen. Ledelsesretten udøves af arbejdsgiver i henhold til de kollektive overenskomster jf. Hovedaftalen (HO) §4, stk. 1.113 Ledelsesretten skal efter arbejdsretlig praksis udøves på en måde, som er saglig og driftsmæssig velbegrundet.   Arbejdsgiveren kan i vis omfang bestemme, hvordan han/hun ønsker at arbejdet skal udføres.114 Denne pligt kan stride imod motivationsteorierne, hvis der er tale om en arbejdsgiver, som opsætter stramme regler om arbejdets udførelse. Hvis man tager udgangspunkt i en videnmedarbejder, som er kendetegnet ved en person, som har særlig høj ekspertise indenfor et bestemt område. Denne videnmedarbejder har ofte et større kendskab indenfor sit område end arbejdsgiveren har.115 Videnmedarbejderne motiveres ofte ved, at deres arbejdsopgaver er udfordrende og kræver at de påtager sig et personligt ansvar i forbindelse med arbejdsopgaven. Derfor er det vigtigt, at arbejdsgiveren skaber vide rammer til at de kan udfolde deres kreativitet og viden. De har behov for indflydelse, råderum og evt. lederskab.116 Derfor kan ledelsesretten her stride imod anbefalingerne.   For ikke at misbruge ledelsesretten, skal arbejdsgiver fremstå saglig i hans/hendes måde at lede på. Hvis ikke det efterleves kan virksomhedens risikere at blive pålagt sanktioner gennem Arbejdsretten. Artiklen fra HK fortæller, hvorledes misbrug af ledelsesretten førte til en mistet medarbejder og efterbetaling.117 Her var det arbejdsgivers ledelsesstil og usaglige adfærd, som førte til sygemelding af tandklinikassistent Helle Nielsen (H). H var udsat for en arbejdsgiver, som misbrugte sin stilling til personligt at angribe H foran kollegaer og til møder. Arbejdsretten fandt, at arbejdsgiveren skulle betale bod for misbruget af ledelsesretten.118  En anden dom om misbrug af ledelsesretten falder anderledes ud.119 Her fandt arbejdsretten at udøvelsen af ledelsesretten ikke var i strid med HO § 4, stk. 1. Arbejdsretten fandt at deres sygefraværspolitik ikke var et udtryk for misbrug af ledelsesretten.   7.2.1 Medarbejderindflydelse   For at kombinere det juridiske og det organisatoriske, ville medarbejderindflydelse være godt for organisationerne at overveje. Her inddrager man medarbejderne, hvilket styrker organisationens mulighed for at skabe et godt arbejdsmiljø. Det gøres ved at give medarbejderne indflydelse på arbejdspladsen. Det er en fordel at inddrage medarbejderne i tættere forhold til ledelsen, da det skaber en større forståelse af organisationens forhold, da tingene ses fra medarbejdernes vinkel.120 Problemer, som opstår på arbejdspladsen, løses på denne måde i fælleskab, og ikke blot ved arbejdsgivers ensidige beslutning.   Der kan foretages medarbejderindflydelse på forskellige måder. Der kan f.eks. være en medarbejderrepræsentant, en tillidsrepræsentant eller en talsmand. Med en medarbejderrepræsentant kommer en del af medarbejderne med i bestyrelsen. Målet med at lade medarbejdere sidde i bestyrelsen er, at de får indflydelse og medansvar for, hvad der sker i organisationen. Reglerne for inddragelse af medarbejderrepræsentanter findes i selskabsloven (SL) § 140. Tillidsrepræsentanter er den lokale repræsentant for medarbejderne i en organisation.121 Det er vigtigt, at en tillidsrepræsentant kender forholdene i organisationen, og derfor eksisterer der også nogle regler for f.eks. anciennitet. Det er oftest medarbejder som betegnes som anerkendt og dygtig som vælges som tillidsrepræsentant. Der figurere ikke nogle regler for, hvordan man etablere tillidsrepræsentationer, dog findes der regler i de kollektive overenskomster omkring valg af tillidsrepræsentanter.122  En talsmand er en uformel titel, og der findes ingen juridisk beskyttelse af vedkommende. Talsmanden er en som står i front for medarbejderne, og som har kontakten mellem dem og arbejdsgiveren. At give medarbejderne indflydelse i organisationen medføre det en følelse af ansvar. Denne ansvarsfølelse ligger sig også til Herzberg motivationsteori. Det gør nemlig, at medarbejderne føler at de bliver hørt og værdsat, hvilket er med til at motivere dem og fremme produktiviteten på arbejdspladsen, og mindsker det trivselsrelaterede sygefravær.   7.3 Konsekvenser ved trivselsbaseret sygefravær I næste afsnit vil der kort blive redegjort for de konsekvenser, som fremkommer af trivselsbaseret sygefravær.  7.3.1 Samfundsmæssige konsekvenser  Trivselsbaseret sygefravær eller psykisk arbejdsbelastning giver store samfundsmæssige problemer. Sundhedsvæsnet har et årligt merforbrug på 855 mio. kr.123 Arbejdsbetinget stress er også en af de tunge udgiftsposer for samfundet. Hvert år koster sygefravær grundet arbejdsbetinget stress, det danske samfund 27 milliarder kroner.124 Ofte skyldes arbejdsbetinget stress dårligt arbejdsmiljø. Dog indeholder psykisk arbejdsmiljø flere lidelser end bare stress.  Dårligt psykisk arbejdsmiljø koster hvert år samfundet 63,3 milliarder kroner.125 Konsekvenserne ved et dårligt psykisk arbejdsmiljø er et stigende sygefravær. Det viser sig, at ca. 1/3 del af det samlede sygefravær i Danmark skyldes et dårligt arbejdsmiljø.126  Disse massive konsekvenser gør det essentielt at forsøge at nedbringe trivselsrelateret sygefravær, og oprette gode arbejdspladser med et godt psykisk arbejdsmiljø. Nedenfor vil der blive vurderet, hvordan man nedbringer trivselsbaseret sygefravær.   7.4 Nedbringelse af trivselsbaseret sygefravær Regeringen kommer med deres udspil til reformer, som skal nedbringe sygefraværet, men vi skal også ned og kigge på arbejdsmiljøet i organisationen. Følgende del af opgaven vil indeholde, hvad der skal til for at nedbringe trivselsbaseret sygefraværet. Der vil blive brugt viden fra de overstående afsnit til, at konkludere, hvilke faktorer som bedst mindsker fraværet fra arbejdspladsen.   7.4.1 Motivationsteorierne i praksis Anbefalingerne fra motivationsteorierne ligger stort vægt på, at arbejdsgiveren kender sine medarbejders behov. Maslows behovspyramide fortæller f.eks., at især de tre øverste felter er vigtige, når man gerne vil have medarbejder som trives. Nedenstående afsnit vil give en analyse af hvordan en organisation kan opnå motiverede medarbejdere gennem teorierne.   7.4.1.1 Maslows behovspyramide  Maslows behovspyramide identificere hvilket behov mennesket har. Ved at benytte sig af denne teori kan organisationen bedre opfylde sine medarbejders behov. Når behovene opfyldes skaber det trivsel og det nedsætter sygefraværet. Maslow deler pyramiden op i to dele. De nedre behov og de øvre behov.   De nedre behov er, som oftest allerede dækket af organisationen, da det forventes i dag. Organisationen skal sørger for at dække de fysiske behov, som fører til gode arbejdsforhold. Det kan f.eks. være at organisationen stiller gode kontorredskaber til rådighed, så medarbejderne ikke belastes fysisk. Det kan også være gode toiletfaciliteter, omklædningsmuligheder og adgang til køkken. Det er vigtigt for nogle medarbejdere, at der er frokostordninger på arbejdspladsen, eller at man gennem arbejdet kan få rabatter til restauranter eller forlystelser med familien. Det er meget forskellige hvad den enkelte medarbejder finder vigtigt. Sikkerheds – og tryghedsbehovet bliver dækket gennem sikkerhedsforanstaltninger på arbejdspladsen. Arbejdsgiveren har pligt til at sørger for at arbejdsforholdene er sikkerheds – og sundhedsmæssige forsvarlige jf. AML § 15. Det indebærer, at medarbejderne skal kunne udføre arbejdet uden at komme til skade, og med det sikkerhedsudstyr som er nødvendigt for arbejdets udførelse. Derudover skal medarbejderne også føle, at de ikke mister deres job. Jobsikkerhed er også et væsentlig behov, som organisationen skal prøve at opfylde. Mange frygter at miste deres arbejde, da arbejdet giver dem økonomisk stabilitet. En frygt for at miste arbejdet kan fører til en stigning i bekymringer og stressniveau, hvilket kan ende med mistrivsel. Her er det især vigtigt, at arbejdsgiveren kan benytte sig af medarbejderindflydelse. Til grund for det ligger, at det ofte er medarbejderne som ser problemerne før arbejdsgiveren gør. Derved kan der sættes ind tidligere og evt. Forbygge, at flere medarbejder frygter fyring. Derfor bør organisationen løbende benytte sig af medarbejdernes viden og sikre, at de kender til organisationens situation og fremtidige visioner.    De øvre behov kræver lidt mere af organisationen, men det er også her, at man rigtig kan nedbringe sygefraværet, hvis der er fokus på behovene. Det sociale miljø på arbejdspladsen betyder mere i dag, end det gjorde for flere år siden. Grunden til dette er vi i dag bruger samarbejde som arbejdsform i mange organisationer. Desuden udformes mange kontorer i store rum, hvor alle sidder samlet. Det kræver gode sociale relationer, og det medvirker også til en bedre trivsel. Hvis man har et godt socialt forhold til sine kollegaer, er der også større mulighed for, at man benytter sig af sine kollegaer, hvis man har problemer. Hvis en medarbejder har en fælleskabsfølelse og gode relationer på arbejdspladsen, motivere det også medarbejderen til at komme hurtigere tilbage på arbejdspladsen efter en længere sygdomsperiode. Egobehovet har også stor betydning for medarbejdernes trivsel. Her er det især følelsen af, at blive anerkendt for sit arbejde og arbejdsgiverens og kollegaernes tilfredshed med den pågældende medarbejder. Dette behov ligger sig op ad både Herzberg to faktor teori og Hackman & Oldhams teori, som også fortæller, at medarbejderen skal have anerkendelse. Det styrker selvtilliden, motivere medarbejderen og giver højere jobtilfredshed. Det sidste behov er selvrealiseringsbehovet. Medarbejdere i dag vil gerne udfolde deres kreativitet og udfordre dem selv. Det stiller organisationen overfor den opgave at kunne udfordre de medarbejdere som ønsker det. Ligesom overstående behov kan også dette behov kædes sammen med Hackman & Oldhams teori om jobdesign.   7.4.1.2 Herzberg to faktor teori Herzbergs teori bygger på tilfredshed og utilfredshed blandt medarbejderne. Han mente, at man ud fra jobtilfredsheden kunne se hvilke situationer som motiverede medarbejderne. Som også konkluderet tidligere i opgaven giver motiverede medarbejder mere trivsel og derved mindre sygefravær. Herzberg model er delt i to. De faktorer som knytter sig til selve arbejdet, vedligeholdelsesfaktorer, og dem som omgiver arbejdet, motivationsfaktorer. Han fandt ud af, at lav løn medførte utilfredshed, men at højere løn ikke gave mere tilfredshed.127 Lønnen skal være konkurrencedygtig og ikke bare være stigende. Ved en stigende løn vil medarbejderen blot vente på næste lønstigning i stedet for at arbejde effektivt. Det er ikke kun væsentlig at nedbringe utilfredsheden, da man ikke kan forvente, at det motivere medarbejderne. Tilsvarende er faktorende ikke motiverende i sig selv, men ved at nedbringe utilfredsheden og den negative holdning, kan det hjælpe på det. Begge sider af modellen fører til motivation på forskellige måder, da de opfylder forskellige behov. Faktorerne udelukker ikke hinanden, derfor bør arbejdsgiveren bestræbe sig efter at opfylde begge faktorer for at skabe størst jobtilfredshed.  127 Hansen, Organisation, 2013 – p. 296  Den vigtigste del i modellen er medarbejderens arbejdsopgaver, og her skal arbejdsgiveren sørger for at involvere og engagere medarbejderne, så de yder bedst muligt. Arbejdet skal kunne udfordre medarbejderen så vedkommende kan udleve sit potentiale. For at nedbringe utilfredsheden skal arbejdsgiveren ændre dårlige firmapolitikker, sørger for meningsfuldt arbejde til medarbejderne, skabe en respektfuld kultur og sikre attraktive lønninger. Alt dette fører til en følelse af jobsikkerhed hos medarbejderne. Bare fordi at medarbejderne ikke er utilfredse, er det ikke ens betydning med at de er tilfredse. Arbejdsgiveren skal derfor bestræbe sig på at anerkende sine medarbejdere, give ansvar og sørger for at de kan udvikle sine faglige kompetencer.   7.4.1.3 Hackman & Oldham Teorien bygger på, at jobtilfredshed kommer gennem jobdesign, og derved også medarbejderens trivsel. Modellen er opdelt i tre faser, som er afhængige af hinanden. Den første fase er arbejdets karakteristika, anden fase er de psykologiske tilstande, som til sidst ender ud i tredje fase, som er resultatet. Modellen hjælper organisationen til at tilrettelægge arbejdet således, at hver enkelt medarbejder opnår den psykologiske tilstand. Ved opnåelse af disse tilstande medfører det højere motivation, højere effektivitet, større jobtilfredshed, og mindre fravær. Det kan ikke forventes at det samme jobdesign passer til alle medarbejdere, og derfor skal det opsættes således, at det passer til hver enkelt medarbejder. Nedenfor vil gennemgangen af modellen undersøge hvordan organisationen kan benytter sig af teorien til at motivere medarbejderne og nedbringe trivselsbaseret sygefravær.   Den første fase er arbejdets egenskaber, og vi skal se på hvordan man opnår de psykologiske tilstande. Et afvekslende arbejde gør, at medarbejderne ikke kører trætte og det påvirker den faglige udfoldelse. Det er ikke hos alle medarbejdere, hvor et afvekslende arbejde er nødvendigt, og det kan heller ikke altid være muligt for organisationen, at stille det til rådighed. Et ikke afvekslende arbejde kan f.eks. være samlebåndsarbejde. Her er det svært for arbejdsgiveren at afveksle arbejdet, dog er der ofte forskellige funktioner, som skal varetages ved samlebåndet. Derfor kan organisationen forsøge at skabe et så afvekslende arbejde ved at lave skiftehold, så medarbejderne rotere og får forskellige arbejdsfunktioner. Ved at gøre dette variere organisationen arbejdet, og opnår på den vis at opfylde behovet for afvekslende arbejde. Derved giver de forskellige arbejdsopgaver medarbejderne en følelse af mening i deres arbejde. Det er vigtigt, at medarbejderen oplever helhed i arbejdsopgaverne, da dette giver en følelse af mening og værdiskabelse. Arbejdsopgaverne kan sagtens være rutinepræget og trivielle, men det er essentielt, at medarbejderen færdiggøre arbejdet. Hvis dette ikke er en mulighed skal medarbejderen kunne se resultatet af sine anstrengelser, eller have kendskab til resultatet. Kan behovet ikke opfyldes får medarbejderen heller ikke følelsen af meningsskabelse, derfor er det vigtigt, at arbejdsgiveren er opmærksom på at inddrage medarbejderen i arbejdets helhed. For medarbejderne er det vigtigt at det arbejde de udføre skaber mening og værdi for andre i og udenfor organisationen. Man vil gerne udføre et stykke arbejde som gør en forskel, da det giver en følelse af mening. Disse tre jobegenskaber fører til opfyldelse af den psykologiske tilstand som giver arbejdet mening.   Autonomi er friheden i arbejdet til selv at kunne tilrettelægge det, hvilket opfylder den psykologiske tilstand som giver ansvarsfølelse. Selvstændighed og inddragelse i arbejdets opbygning giver medarbejderen ansvar. Dette ansvar er med til at motivere medarbejderen og fastholder dem til arbejdet, da indflydelse er væsentlig. Dog skal arbejdsgiveren være forsigtig i uddelingen af ansvar, da for meget og for lidt kan resultere i demotiverede medarbejdere. Derfor skal der kigges på den enkelte medarbejders selvstændighed og forme arbejdet ud fra hvad vedkommende føler giver mest trivsel og velvære. Fra tidligere afsnit har vi konkluderet, at inddragelse af medarbejderne er en fordel for organisationen. Den sidste karakteristika som jobdesign skal indeholde er feedback. Hvis ikke arbejdsgiveren giver en god konstruktiv feedback på arbejdet kan det virke demotiverende. På denne måde opnås den psykologiske tilstand heller ikke. Hvis medarbejderne skal føle, at deres arbejde er værdifuldt, skal arbejdsgiver fortælle vedkommende det. Det giver motiverede medarbejdere, at de har kendskab til resultatet af det udførte arbejde.   7.4.2 Arbejdspladsvurdering Det kan være relevant at inddrage arbejdspladsvurdering (APV) til at diskutere hvilke faktorer, som gør medarbejderne syge, og kan man nedbringe sygefraværet ved at tilrettelægge arbejdet på en anden måde.  Arbejdsgiveren har pligt til jf. AML § 15 a, at foretage en AVP for at kortlægge organisationens arbejdsmiljøforhold.128 En måde at arbejde målrettet med psykisk arbejdsmiljø på er, at lave en APV. Man kan med APV lave en måling på det psykiske arbejdsmiljø og derefter følge systematisk op på svarene.129 Når det psykiske arbejdsmiljø er kortlagt kan arbejdet med at forbedre 128 Hasselbalch, Arbejdsret, 2014 – p. 481 129 APV portalen. Hvorfor skal psykisk arbejdsmiljø være en del af APV-arbejdet? og opretholde det begynde. Der er mange fordele i at lave en APV. Den største fordel er, at man kan nedbringe trivselsbaseret sygefravær. Det kan man fordi at:  - Når medarbejder trives, så er de mindre syge.  - Når medarbejder trives, er de mere effektive og begår færre fejl - Når medarbejder trives, er de mere motiverede og bedre til at finde nye løsninger - Når medarbejder trives, tackler de forandringer og konflikter bedre - Når medarbejder trives, er de bedre til at vedligeholde deres faglige og sociale netværk på arbejdspladsen, og de har derved bedre mulighed for at få succes med opgaver, der kræver samarbejde - Når medarbejder trives, søger de ikke så tit væk til andre jobs udenfor virksomheden. 130  Når man skal arbejde med APV som omhandler psykisk arbejdsmiljø er der nogle elementer som er vigtige. Målet med arbejdet er at skabe positive forandringer på arbejdspladsen, som bidrager til bedre trivsel, mere effektivitet og ikke mindst mindre sygefravær. For at nå i mål med en APV er det essentielt at arbejdsgiveren er målrettet fra start til slut. Som motivationsteorierne også nævner, kan det være en fordel at inddrage medarbejderne, da indflydelse bedrager til bedre trivsel. Ved at medarbejderne har kendskab til APV-processen skaber det forståelse og opbakning omkring denne. Det er vigtigt at processen gennemføres således at man involvere medarbejderne for at sikre det bedste resultat.131   8. Konklusion  Sygefravær som emne optager mange mennesker, og  det endegyldige middel for at komme det til livs jagtes af flere organisationer. En af årsagerne til at sygefraværet er vokset i organisationerne er, at sygefravær ofte skyldes noget personligt og derved betragtes det som et tabu og noget som kun høre til i privaten.132 I dag har det ændret sig og sygefravær er blevet et fokusområde for organisationer. Det er blevet mere almindeligt at snakke om sygdom, og det giver også en større åbenhed på arbejdspladsen. Grundet den nye sygedagpengereform, skal der også skabes en større dialog mellem arbejdsgiver og medarbejder, hvilket også hjælper til med at medarbejderne kommer hurtigere tilbage på arbejde igen. Med ændringerne i SDPL tilsigter den, som tidligere adresseret, at nedbringe sygefravær i opløbet. Ændringerne gør at man kommer trivselsbaseret sygefravær i forkøbet, end først at tage det op når skaden er sket. Samfundsudviklingen har gjort, at mange organisationer skal effektivisere og de laver derved store sparerunder. Det belaster medarbejderne, da deres jobsikkerhed bliver sat i fare, hvilket fører til en stigning i trivselsbaseret sygefravær, da frygten for at miste arbejdet stiger.   Når en medarbejder bliver syg fremkommer der en række forpligtelser, som arbejdsgiver og medarbejder skal overholde. Det er i organisationens interesse at fastholde medarbejderen til arbejdspladsen i så vid en udstrækning, at det ikke belaster vedkommende unødigt. Mulighedserklæringen har en sådan effekt, at arbejdsgiveren bliver inddraget i sygdomsforløbet, og kan være en hjælpende hånd til at medarbejderen hurtigere får det bedre. Mulighedserklæringen gør, at der stilles de bedste forudsætninger for, at medarbejderen kommer tilbage på arbejde. Samarbejdet mellem arbejdsgiver, og den lægelige vurdering giver arbejdsgiveren den rette vejledning til bedst muligt at hjælpe sin medarbejder. Det er arbejdsgivers opgave at fordele arbejdet på arbejdspladsen. Desuden har vedkommende personaleansvar og ansvaret for at den enkelte medarbejder trives. Det er altafgørende, hvilken indstilling arbejdsgiveren har til opgaven for at sikre, at medarbejderen fastholdes til arbejdet.   Det psykiske arbejdsmiljø i organisationen er afgørende for, om sygefraværet kan reduceres. Som nævnt i afsnittet omkring konsekvenserne ved trivselsbaseret sygefravær, er det en tredjedel af sygefraværet, som skyldes et dårligt psykisk arbejdsmiljø. Det psykiske arbejdsmiljø handler om, hvordan medarbejderne har det, når de er på arbejde. Det er vigtigt, at organisationen afsætter ressourcer til at arbejde med psykisk arbejdsmiljø. Det sikre også, at arbejdet som udføres er effektivt og produktivt. Ligeledes påvirker arbejdsmiljøet den enkelte medarbejders livskvalitet og sundhed. Organisationen kan ved hjælp af APV arbejde målrettet og struktureret imod at skabe en arbejdsplads med et godt psykisk arbejdsmiljø.    Motivationsteorierne giver gode anbefalinger til, hvorpå en organisation kan nedbringe sygefraværet. Jobdesign kan have en positiv effekt på nedbringelsen af stress. Det kræver, at organisationen undersøger, hvor i arbejdet den stressede situation opstår. Dog kan de med fordel benytte sig af Hackman & Oldhams model. Organisationen skal undersøge om de fem jobegenskaber er tilstede, da de kan have indflydelse på, om medarbejderen oplever stress. Især en ændring af de to sidste egenskaber kan reducere stressniveauet ved medarbejderen. Det er en væsentlig faktor at organisationen inddrager medarbejderen, hvis de har til hensigt at ændre på arbejdet. Ændringerne i arbejdet kan stresse en stresset medarbejdet unødigt, og derfor skal organisationen sikre sig, at ændringen er til gavn for medarbejderen. I forhold til Maslows behovspramide stemmer den ikke helt overens med nutidens medarbejdere. Hvis organisationen skulle have mest effekt af den burde man ændre lidt på opstillingen. Maslow mener, at de nederste behov er vigtigst, og det er de som sådan også når man ser på det med et overordnet blik. Men med henblik på at bruge teorien, som værktøj til at motivere medarbejderne og reducere sygefravær, så burde man ændre lidt på den. Hvis men drejer modellen 180 grader, men lader behovene stå i samme hierarkiske opdeling, vil man få egobehovet og selvrealiseringsbehovet, som de behov som fylder mest. Ændringen ligger i, at det fysiske og sikkerheds – og tryghedsbehovet får mindre betydning, da de oftest er tilstede i organisationen. Det er nemlig egobehovet og selvrealiseringsbehovet som organisationen skal have fokus på i arbejdet med at motivere medarbejderne.   Hensigten med mulighedserklæringen har med stor overbevisning haft en positiv effekt på nedbringelsen af trivselsbaseret sygefravær. Dog findes der ikke én bestemt løsning på problemet. Trivselsbaseret sygefravær kan påvirkes at mange faktorer på arbejdspladsen, og det er ikke altid nemt at spore problematikken. Derfor er det essentielt, at organisationerne benytter sig af de juridiske foranstaltninger, som skal fastholde medarbejderne til arbejdspladsen. Desuden er det også vigtigt at opretholde et godt psykisk arbejdsmiljø. Det kan derved konkluderes, at et godt sammenspil mellem de juridiske regler og de organisatoriske anbefalinger, kan reducere trivselsbaseret sygefravær, samt skabe bedre trivsel og arbejdsmiljø på arbejdspladsen.   9. Perspektivering  Det efterfølgende vil indeholde en diskussion om, hvorledes brugen af motivationsteorierne kan bruges i praksis, og hvordan de har virket til fastholdelse af medarbejderen.  Pia Kihlberg har været ansat i samme organisation i 55 år, og kunne d. 29. april 2019 fejre 55 års jubilæum.133 Pia har gennem sit arbejde i organisationen kunne udvikle sine faglige kompetencer. Hun startede som sekretær og har nu stillingen som trivselschef. Hun har gennem sin tid i organisationen altid haft motivation for arbejdet. Organisationen hvor Pia arbejder har formået, gennem faglig udvikling og ansvar, at beholde hende på arbejdspladsen. På baggrund af undersøgelsen i opgaven kunne vi konkludere, at for at fastholde medarbejderne, så var det en vigtig faktor at kunne motivere dem. Ifølge Hackman & Oldham opnår man mindre jobskifte hos medarbejderne hvis de psykologiske tilstande opfyldes. Man kan konkludere at Pias organisation har været aldeles gode til at designe Pias arbejde. Hun har kunnet udfolde sig fagligt og har følt en mening i hendes arbejde, hvilket har resulteret i et 55 års jubilæum.  133 TV2 Play. Go’ morgen Danmark.  Det kan betale sig at skabe et jobdesign, som er tilpasset den enkelte medarbejder. Eksemplet ovenover med Pia fortæller os, at man ved at motivere sine medarbejder fastholder dem til arbejdspladsen.  