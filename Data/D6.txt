I denne opgave redegøres der for, hvilke teorier, som på grundlag af bilagene samt pensumteksten Petersen et al. kan forklare borgernes holdninger til kontanthjælp. Heraf kan det indledningsvist næv-nes at de teoretiske forklaringer overordnede berører emner såsom: deservingness (fortjentsfuldhed) heuristikker, framing samt betydningen af værdier. Endvidere skal det bemærkes, at der forekommer et ”overlap” mellem den teoretiske forklaring fremsat i bilag 1 samt teorien i pensumteksten, hvorfor disse forklaringer kombineres i denne opgave. Bilag 2 tilbyder en anden type teoretisk forklaring, hvorfor denne belyses mere særskilt. Redegørelsens struktur bliver heraf følgende: først redegøres der for teorien omkring deservingness heuristikker, hvortil teori omkring framing inddrages og der-næst redegøres der for betydningen af værdier. Deservingness heuristikker og framing  Dette afsnit tager udgangspunkt i den teoretiske forklaring fremsat i pensumteksten Petersen et al. samt den fremsatte teori i bilag 1. Borgernes holdning til kontanthjælp kan bl.a. belyses ved inddra-gelsen af heuristikker. Tesen omkring heuristikker udspringer af politisk psykologi, hvorfor det med andre ord er et psykologisk forsøg på at forklare politisk adfærd og her konkret holdningen til kon-tanthjælp. Grundlæggende udgør en heuristik en kognitivgenvej, hvilket anvendes mere eller mindre ubevidst i forsøget på at danne meningsfulde holdninger. Heuristikker udgør altså en forsimplet måde at træffe beslutninger, idet holdninger dannes på baggrund af kognitive genveje (Sniderman et al. 1991). I denne kontekst er det dog imidlertid en bestemt type af heuristikker, som er særlig interessant – nemlig de automatiske, hvilket er en type af heuristikker, som alle besidder og anvender uanset graden af kognitiv kapacitet (Petersen et al., 2011). Helt konkret beror Petersen et al. teksten på betydningen af deservingness heuristikker, hvor det angives at denne type af heuristikker særligt påvirker folks holdninger og heraf også, hvem der ”fortjener” kontanthjælp (Petersen et al.,2011:25). Deservingness heuristikker er altså sammenfattende en automatisk kognitiv process, som folk ube-vidst anvender i vurderingen af, hvem der fortjener kontanthjælp og hvem der ikke gør. Endvidere aktiveres disse heuristikker af en række ”cues”, hvor ”cues” kan forstås som en form for information eller vinkling i en givet kontekst. Grundlæggende betyder dette følgende ” The implication is that the opinions of citizens, regardless of their level of political knowledge, should be highly sensitive to contextual information indicating that welfare recipients are either lazy or just unlucky (Petersen et al.,2011:28). Heraf fremgår det tydeligt at det ikke er graden af politisk viden, som påvirker borgerne, men i stedet den tilgængelige information, da det netop er denne, som medvirker til at deservingness heuristikker aktivers. Denne aktivering forudsætter dog en form for præopfattelse hos borgerne om, hvem der fortjener velfærd, og hvem der ikke gør, idet dette netop er cues såsom ”dovn”, ”uheldig” etc. som medvirker til en aktiver af deservingness heuristikker.  Denne pointe kan ledes videre til den teoretiske tese fremsat i bilag 1, da bilaget netop angiver betydningen af, hvorledes velfærdsreformer og herunder kontanthjælp frames af politiske partier (Slothuus, 2007). Med framing menes, der en bestemt ”vinkling” af en given sag (Kinder, 2003), hvilket i forlængelse af ovenstående har betydning for, hvordan borgernes holdninger til kontanthjælp formes. Det angives konkret i bilaget, hvordan politiske eliter (partier) anvender ”framing” som et strategisk værktøj i forbindelse med velfærdsre-former (Slothuus, 2007). Sammenfattende betyder dette, at når velfærdsreformer og herunder kon-tanthjælpsreformer frames på en bestemt måde er det med til at ”udløse” borgernes brug af deser-vingness heuristikker, hvilket påvirker borgernes holdninger til området. Derfor tilbyder teorien om-kring framing og her i sammenspil med teorien omkring deservingness heuristikker ligeledes en for-klaring på, hvordan borgers holdninger til kontanthjælp dannes.  Værdiers betydning  I bilag 2 ses det at man i tidligere studier har fundet en sammenhæng mellem betydningen af vær-dier/politiske principper, og hvordan disse påvirker borgernes holdninger ift. velfærdspolitik. Det angives bl.a., hvordan borgere, som besidder en høj grad af individualisme er tilbøjelige til at mene,  det ikke er statens ansvar at understøtte borgere, men snarere individets eget ansvar, hvorfor individer med sådan et værdigrundlag grundlæggende har en lav grad af støtte til kontanthjælp. Modsatrettede værdier finder man hos egalitarismen, som finder en høj grad af social lighed i samfundet ønskvær-digt. Konkret anfægter bilaget altså betydningen af værdier ift., hvilke holdninger borgerne har til velfærdsområder såsom kontanthjælp (Hansen, 2019). Det bliver altså med andre ord et spørgsmål om værdier, hvilket er en tese som Petersen et al. også belyser, idet det angives, hvis der ikke fore-kommer specifikke cues, som medvirker til aktiveringen af deservingness heuristikker så vil borgerne i højere grad danne holdninger på baggrund af allerede eksisterende holdninger til et emne (Petersen et al., 2011). Bilag 2 angiver at værdier udgør en teoretisk forklaring på borgernes holdninger til kontanthjælp, hvilket er en tese Petersen et al. ligeledes berører, men angiver dog at værdier har en større indvikning i fraværet af konkrete cues (framing), idet de automatiske heuristikker ikke aktivers i samme grad.   I denne opgave udfoldes de teoretiske forklaringer fra forgående opgave, hvor der bl.a. blev redegjort for, hvordan politisk kommunikation her i form af framing og i sammenspil med den psykologiske forklaring ”heuristikker”  kan påvirke borgernes holdninger til kontanthjælp. Ydermere fremgik det på grundlag af bilag 2, hvorledes man i tidligere studier har fundet en sammenhæng mellem betyd-ningen af borgernes værdigrundlag og borgernes holdninger til kontanthjælp. I denne opgave vil det blive diskuteret, hvad der kan konkret kan forklare borgernes holdninger til kontanthjælp i Danmark. Diskussionen vil tage udgangspunkt i de fremsatte teoretiske forklaringer fra forgående opgave, men der introduceres dog et ydereligere teoretisk standpunkt i diskussionen. Mere konkret inddrages so-cial identitetsteori og herunder tesen omkring realistisk gruppekonflikt-teori. Dette teoretiske per-spektiv inddrages med henblik på at kunne diskutere betydningen, hvorvidt kontanthjælpen i dansk kontekst er påtænkt etniske dansker eller danskere med anden etnisk baggrund. Diskussionen indle-des derfor med en kort teoriintroduktion, hvorefter den egentlige diskussion på begyndes.   Realistisk gruppekonflikt-teori  Realistisk gruppekonflikt-teori er en teoritype som beror på betydningen af social identitet, som er en tilgang, der anskuer betydningen af identitet og herunder også betydningen af gruppeidentiteter.  Det angives grundlæggende i social identitetsteori, som realistisk gruppekonflikt er en del af, hvor-ledes at gruppe opdelingen mellem mennesker er en naturlig måde, for individer at skabe mening i tilværelsen. Vi foretager altså med andre ord en social kategorisering i forsøget på at skabe mening i vores omgivelser, hvilket får den implikation at man som individ har tilbøjelighed til, at overdrive ligheder med ens ”in-gruppe” (den gruppe man selv tilhører) og overdrive forskellene til ens out-gruppe. Derfor har man altså en grudlæggende en tendens til at favorisere ens in-gruppe (Kinder og Kam, 2010). Realistisk gruppekonflikt-teori gør det ligeledes muligt at betragte betydningen af knappe ressourcer i samfundet, hvilket netop er interessant i diskussionen af borgernes holdning til kontanthjælp i Danmark. Mekanismen i realistisk gruppekonflikt-teori kan anspores til RCT, hvor man som individ forsøger at egennyttemaksimere, men her forekommer mekanismen dog blot på gruppeniveau. Med andre ord man forsøger at nyttemaksimere på gruppeniveau, hvorfor man i for-delingen af samfundets ressourcer har tilbøjelighed til at favorisere ens in-gruppe (Sniderman og Hagendoorn, 2007).Konflikt opstår heraf ofte mellem forskellige gruppe i fordelingen af materielle ressourcer, idet gruppens formål er at sikre egen overlevelse, hvorfor der grundet knapheden af res-sourcer leder til konflikt mellem divergerende grupper. Det betyder altså at konflikter ofte vil opstår mellem grupper, hvis grupperne føler sig truet hhv. økonomisk og sikkerhedsmæssigt, hvilket bl.a. skyldes at dette er forhold, som påvirker individets muligheder for ”overlevelse” (Sniderman og Ha-gendoorn, 2007).  De observerebare implikationer En række teoretiske forklaringer er nu fremsat, hvilket dette leder os videre til de forventelige obser-verebare implikationer. Det forventes: 1) at hvis framing forekommer i forbindelse med kontant-hjælpsspørgsmål aktivers deservingness heuristikker 2) hvis framing ikke forekommer vil borgernes eksisterende værdigrundlag forme holdningen til kontanthjælp og 3) i forbindelse med tildelingen af kontanthjælp til indvandrere vil majoritetsbefolkningen jf. realistisk gruppekonflikt-teori være tilbø-jelige til at favorisere majoritetsbefolkningen (in-gruppen). Disse forhold vil blive diskuteret med udgangspunkt i bilag 3 og 4.   Bilag 3: ”Hvem fortjener velfærd?” Som titlen på bilaget indikerer undersøges det i bilaget, om holdningen til kontanthjælp varierer alt efter, hvilke karakteristika modtageren besidder. Materialet i bilaget beror på en repræsentativ un-dersøgelse fra 2006, hvor i alt 2043 danskere i alderen 18-70 år er blevet adspurgt. Da undersøgelsen er repræsentativ og foretaget på baggrund af tilfældig udvælgelse antages det at resultaterne heraf besidder et generaliseringspotentiale. Bilaget muliggør en diskussion af de forventede observerebare implikationer fremsat på baggrund af forskellige teorietiske positioner.   Observerebare implikation 1 Undersøgelsen som bilaget beror på er et eksperiment, som er foretaget vha. af spøgeskemaer, hvor respondenten er blev præsenteret for en række forskellige karakteristika omkring en kontanthjælps-modtagere, hvorefter respondenten har skulle angive hvor ”enige” eller ”uenige” vedkommende var iht. at skærpe kravende for kontanthjælpsmodtageren.  Anskues udsagnene ses der bl.a. udtryk såsom ”en kvinde i 50’erne”, ”en ældre mand, der har været på arbejdsmarked hele livet” og ”en ung mand, der i dag er på kontanthjælp”. Disse karakteristika kan anspores til aktiveringen af ” deservingness heuristikker”, idet det netop er forhold som folk ofte anvender i bedømmelsen af, hvem der fortjener kontanthjælp. Heraf ses altså borgernes præpositioner ift. til spørgsmålet omkring, hvem der fortjener kontanthjælp. Det er naturligvis ikke ”framing” i samme teoretiske forstand, så som det blev angivet i Petersen et al. teksten, da man i teksten disku-terede betydningen af framing fremsat af politiske eliter. Endvidere giver disse udsagn dog mulighe-den for at diskutere betydningen af ”framing”, da teorien  ligeledes angav, hvordan bestemt informa-tion i en konkret kontekst kan aktiver de automatiske heuristikker. Ydemere beror resultaterne i Pe-tersen et al. teksten ligeledes på data, som er skabt på baggrund af eksperimenter. Endvidere betragtes blot de fire første udsagn, idet de sidste to  inddrager betydningen af, hvorvidt modtageren af kon-takthjælp besidder en indvandrerbaggrund. Svarfordelingen til netop disse fire udsagn fremgår af tabel 1, hvor svarfordelingen er angivet i procentdifferencer, hvor en positiv værdi angiver at man bør stramme aktiveringskravene. Der ses en tydelig sammenhæng mellem de fremsatte karakteristika og respondenternes svarfordeling i tabel 1, hvor en overvægt af respondenterne angiver at hhv. den ældre mand med en score på -61 og kvinden med en arbejdsskade med en score på -46 ikke bør have skærpet aktiveringskravene. Der er grundlæggende bred enighed om, at disse typer af kontanthjælps-modtager ”fortjener” kontanthjælp, men modsat ser det ud for den ”unge mand”, som score en positiv værdi på ”65” (Petersen et al., 2007).Dette må betragtes som en stærk indikatorer for at ”framing” af hvem, der skal modtage kontanthjælp har betydning for, hvorvidt respondenterne mener kravene bør strammes. Ud fra dette perspektiv, findes der grundlæggende en støtte til betydningen af framing og heraf aktiveringen af deservingness heuristikker.   Observerebare implikation 2  Rettes fokus mod tabel 2, men stadig med udgangspunkt i første fire udsagn i bilag 3, så kan tabellen anvendes til at diskutere betydningen af værdier. Tabellen er grundlæggende struktureret ift. hold-ningen til graden af omfordelingen, hvilket kommer til udtryk gennem kategorierne ”negativ” og ”positiv”, hvilket antages at angive, hvorvidt respondenten grundlæggende besidder en positiv eller negativ holdning til omfordelingsspørgsmålet. Betages tabellens to koloner forekommer der ikke en central variation mellem disse – særligt ikke på de to udsagn, som berører  ”kvinden med arbejds-skaden” og ”den ældre mand, som har arbejdet hele tilværelsen”. Der ses blot en forskel på 2 pro-centpoint ift. ”den ældre mand” og  7 procentpoints ift. ”kviden med arbejdsskaden”, hvilket grund-læggende ikke synes at antyde en betydelig substantiel forskel. Der forekommer dog variation, hvis man i stedet betragter de to sidste udsagn, der berører ”kvinden i 50’erne” og ”den unge mand”. Forskellen mellem de to overordnede koloner, som netop er opdelt efter holdningen til omfordelings-spørgsmålet, ses der en væsentlig variation mellem disse ift. de to sidste udsagn. Der fremgår hhv. 11 procentpoints forskel mellem de to grupper ift. ”kvinden i 50’erne” og hele 17 procentpointsfor-skel ift., hvorvidt ”den unge mand” bør have strammet kravene (Petersen et al.,2007). På baggrund af dette lader det til at man ikke kan afvise betydningen af værdier, som her er behandlet ift. hold-ningen til omfordelingen, men hvor betydning dette egentligt har kan diskuteres. Særligt hvis vi be-tragter den relativt lave grad af variation mellem de to første udsagn, og det faktum at begge respon-denterne i begge koloner grundlæggende bevæger sig i samme retning på spørgsmålet. Dog synes betydningen af ”framing” af kontanthjælpsmodtager fortsat at have en betydning, idet man på trods af ”værdimæssige” forskelligheder fortsat ser en grundlæggende opbakning til, at disse modtager ikke bør have strammet kravene ift. aktivering.   Observerebare implikation 3  Indtil videre har fokus været rettet mod betydningen af frames aktivering af deservingness heuristik-ker og betydningen af værdier. Fokus rettes derfor nu mod betydningen af, hvorvidt at kontanthjælps-modtageren angivers at have indvandrerbaggrund, hvorfor at alle udsagnene fremsat i bilag 3 inddra-ges i diskussionen. Diskussionen tager udgangspunkt i empirien fra tabel 5, som er netop er opdelt efter holdningen til indvandrere. Holdningen til indvandrere er opdelt i tre kolonner her hhv., ”nega-tiv”, ”neutral” og ”positiv”, hvorfor holdningen til, hvorvidt indvandrerbaggrund har en betydning for respondenternes holdning til kontanthjælp kan behandles komparativt. Med komparativt menes der i denne kontekst at svarfordelingen i kolonnen ”negativ” sammenholdes med de resterende svar i samme kolonne i første omgang. Betragtes svarfordelingen i kolonnen ”negativ” ses det, at der er en væsentlig forskel mellem svarene alt efter, hvorvidt kontanthjælpsmodtageren besidder en ind-vandrerbaggrund. Forskellen er væsentlig mellem hhv. ”kvinde i 50’erne” og ”kvinde i 50’erne med indvandrerbaggrund”, idet der forekommer hele 60 procentpointsforskel. ”Kvinde i 50’erne” har en score på -11, mens ”kvinde i 50’erne med indvandrerbaggrund” har en score 49, hvilket angiver en overvægt i denne kategori, som mener kvinden med indvandrerbaggrund bør have strammer krav. Der ses ligeledes en forskel mellem ”unge mand med indvandrerbaggrund” og ”den unge mand”, men her er forskellen blot på fire procentpoint, hvor en klar overvægt mener begge bør have strammet kravene. Respondenterne i kategorien ”negativ holdning til indvandrere” angiver grundlæggende et ønske om strammer krav til kontanthjælpsmodtager, hvor den etniske baggrund nævnes. Dette er et perspektiv, som bl.a. kan diskutere med inddragelsen af realistisk gruppekonflikt-teori, idet  denne kan belyse kampen om samfundets knapperessourcer mellem forskellige grupper. Tesen er netop at man med udgangspunkt i realistisk gruppekonflikt-teori vil være tilbøjelig til at favorisere ens in-gruppe, hvilket kan være en forklaring på den betydelige forskel mellem ”kvinde i 50’erne” og ”kvinde i 50’erne med indvandrerbaggrund”. Dog er det interessante i denne kontekst at anskue svar-fordelingen for respondenterne i kategorien ”positiv holdning til indvandrere”, idet vi jf. realistisk gruppekonflikt-teori bør forvente en grundlæggende forskel til holdningen af kontanthjælpsmodtager alt efter om de indgår i ens in-gruppe. Betragter vi heraf kategorien ”positiv” ses, hvordan forholdet er direkte modsat det forholdet ved kategorien ”negativ”.  Der er ingen procentpoints forskel mellem ”kvinde i 50’eren ” og ”kvinde i 50’erne med indvandrerbaggrund” for kategorien ”positiv”, mens der i stedet ses en forskel på 23 procentpoint mellem ”den unge mand” og ”den unge mand med indvandrerbaggrund, men dog forekommer der begge steder  en overvægt af respondenter, som me-ner man bør stramme kravene.  Betragtes den procentmæssige difference mellem kategorien ”nega-tiv” og ”positiv” ses en forskel på 70 procentpointsforskel, hvilket er en betydelig forskel. Endvidere lader denne centrale forskel mellem kategorien ”positiv” og ”negativ”  sig ikke umiddelbart forklare ud fra det tilgængelige bilagsmateriale, men det kunne være interessant at betragte en række socio-økonomiske baggrundsfaktorer for respondenterne i begge kategorier. Dette skyldes bl.a. at borger-nes indkomst- og uddannelsesniveauet kan påvirke respondentens holdning til indvandrere, hvorfor dette havde været relevant at inddrage.   Realistisk gruppekonflikt-teori blev inddraget med henblik på at diskutere holdningen til kontant-hjælp ift., hvorvidt holdningen ændrede sig alt efter om modtageren er etnisk dansk eller ej. Det blev angivet, hvordan dette forhold havde en betydning for respondenterne i kategorien ”negativ holdning til indvandrere”, men ikke for gruppen ”positiv holdning til indvandrere”. Endvidere lader realistisk gruppekonflikt-teori ikke umiddelbart til direkte at kunne forklare forskellen mellem de med hhv. en negativ og positiv holdning til indvandrere, idet respondenternes holdning til indvandrere lader til at påvirke deres holdning til kontanthjælp. Heraf havde det som allerede angivet været interessant at anskue, hvilket socioøkonomiske faktorer som respondenterne i begge kategorier besidder. Realistisk gruppekonflikt-teori tilsiger netop at konflikt særligt forekomme mellem grupper, hvis økonomisk- og sikkerhedsmæssig usikkerhed forekommer. Ydermere ville uddannelsesniveauet for responden-terne ligeledes være særlig relevant, idet uddannelse angives som en politisk skillelinje, hvor de med en højere grad af uddannelse grundet socialiseringsprocesser på uddannelsesstederne er mere tilbø-jelige til at være positive overfor indvandrere, mens de mere lavere uddannelse er mere tilbøjelige til at have negative holdninger (Stubager, 2013). Dette forhold uddybes ikke ydereligere her, men det lader dog til respondenternes grundlæggende holdning til indvandrere influerer på respondenternes holdning til, hvem der ”fortjener” kontanthjælp. For at afrunde betydningen af realistisk gruppekon-flikt-teori ser altså tegn på ønsket om at tilgodese ens in-gruppe for respondenterne i kategorien ”ne-gativ holdning til indvandrere”, men da respondenternes grundlæggende holdning til indvandrere også påvirker respondenternes holdning til kontanthjælpsspørgsmålet synes betydningen af konflikt mellem grupper opdelt efter etnicitet ikke at kunne forklare borgernes holdning til kontanthjælp i sig selv. Heraf blev der ikke fundet en overordnede opbakning til den tredje fremsatte forventet impli-kation, da implikationen kun var tilstede ved gruppen ”negativ holdning til indvandrere”.   Sammenfattende for bilag 3 Med udgangspunkt i bilag 3 fremgik det, hvordan framing af kontanthjælpsmodtager påvirker re-spondenternes holdning til kontanthjælp. Det fremgår af bilaget, hvorledes undersøgelsen kan forstås som værende repræsentativ, hvorfor det synes plausibelt at framing påvirker borgerens holdning til kontanthjælp. Mekanismen heraf skulle ses iht., hvordan framing medvirker til aktiveringen af de-servingness heuristikker, hvormed borgernes holdning til kontanthjælp blev dannet som et resultat af den automatiske psykologiske process, som beror på borgernes præopfattelse af, hvem der ”fortjener” velfærd. Denne påstand blev undersøgt  vha. empirien fra bilag 3, men det blev bl.a. også angivet i Petersen et al. (2007), at man netop forventede, at ”kvinden med arbejdsskaden” og ”den ældre mand” ville udløse den højeste grad af ” deservingness”. Dog blev det ligeledes fundet at værdier behandler efter holdningen til fordelingspolitik også havde en betydning trods framing forekom, men betydningen af værdier kunne dog ikke helt forklare borgernes holdning til kontanthjælp i samme grad, som forgående forklaring. Slutteligt blev tesen omkring realistisk gruppekonflikt-teori berørt, hvor det grundlæggende var svært at finde en egentligt opbakning til den teoretiske forklaring, idet respondenternes grundlæggende holdning indvandrere påvirker det forhold.    Bilag 4: ”Fattig-Carina” og ”Dovne-Robert”  Blikket rettes nu mod bilag 4 som muliggør en diskussion af, hvilken betydning framing af kontant-hjælp egentlig har for borgernes holdninger på området. Bilaget tager udgangspunkt i konkrete frames i dansk kontekst, hvor der overordnede fremsættes to modsatrettede frames. Det første frame besidder titlen ”Fattig-Carina”, hvilket som titlen indikerer havde til formål at belyse de økonomiske udfordringer for en kontanthjælpsmodtager. På den anden side  ses ”Dovne-Robert”, hvor titlen her angiver, hvorledes at det skal kunne betale sig at arbejde. Bilaget består af hhv. en figur, som angiver udviklingen af den grundlæggende omtale af emnet kontanthjælp og en tabel, som angiver respon-denternes holdning til kontanthjælp før og efter at de er blevet præsenteret for hhv.  ”Fattig-Carina” og ”Dovne-Robert”.  Betages figur 1 ses det hvordan antallet af artikler, som nævner kontanthjælp stiger betydeligt i peri-oderne, hvor begge frames udspiller sig. Heraf kan man vende tilbage til tesen om, hvordan politiske eliter jf. hhv. bilag 1 og Petersen et al. kan påvirke borgernes holdninger. Dog er det ikke så meget framing i sig selv som man her kan se betydningen af, men nærmere politikernes mulighed for at påvirke den politiske dagsorden. Spørgsmålet omkring den politiske dagsorden er vigtig af flere år-sager, men her anskues det ift. betydningen af priming, hvilket er en kommunikationseffekt der ikke har været berørt hidtil. Dog er denne central ift., hvordan framing opnår sin egentlige effekt, idet priming medvirker til at forme, hvilken målestok individer anvender i vurderingen af politiske emner eller med andre ord  ”The more attention the news media pay to a particular aspect of political life – the more it is primed – the more people will incorporate what they know about it into their political evaluations.” (Kinder 1998: 364). Figur 1 angiver netop, hvordan at man i perioden med ”Fattig-Carina” og ”Dovne-Robert” så et særligt stort fokus på kontanthjælpsspørgsmål, hvilket netop med-virker til at befolkningen primes. I teoretiske forstand er det nemmere at adskille begreberne ”framing” og ”priming”, mens det rent praktisk ikke er så ligetil, hvilket bl.a. også er en af årsagerne til pointen først fremsættes her.   Det er altså interessant at belyse effekten af framing i denne kontekst, idet man først og fremmest må antage at en form for priming har fundet sted, idet medierne har haft et øget fokus på kontanthjælp som politiskemne i perioderne med  ”Fattig-Carina” og ”Dovne-Robert”, hvorfor man kan forvente at framingen indvirke på respondenternes holdninger til kontanthjælp. Undersøgelsen i bilaget beror på en tilnærmelsesvis repræsentativ undersøgelse, hvor de adspurgte udgøre danskere i alderen 18-65 år - respondenterne er konkret blev adspurgt hhv. før og efter en præsentation af ”Fattig-Carina” og ”Dovne-Robert”, hvorvidt de mener at regeringen bruger for mange penge på kontanthjælpsom-råde.  Det interessante er her, at man ser et andet billede end, som blev fundet med inddragelse af bilag 3. Her ser man blot en forskel på seks procentpoint iht. før og efter for de, som mente regeringen grund-læggende bruger for mange midler på området. Samme tendens gør sig gældende for de, som mener regeringen inden og efter hhv. Fattig-Carina” og ”Dovne-Robert bruger for lidt, idet mqn blot ser en forskel på et enkelte procentpoint. Den egentlige betydning af frames ift. borgernes holdninger til kontanthjælp lader sig på af baggrund af dette ikke til at være betydelig. Dog kunne en forklaring herpå være betydningen af ”dual-frames”, hvilket er en teoretisk tese, hvor det angives af betydnin-gen af frames reduceres, hvis borgerne udsættes for modstridende frames. Dette kan bl.a. være en forklaring på, at man her ikke ser en større effekt af framing, hvorfor betydningen af eksisterende værdier igen bliver relevant (Sniderman et al, 2004)   Konklusion  Der er i opgaven blevet diskuteret, hvad der kan forklare borgernes holdninger til kontanthjælp, hvor der særligt fundet opbakning til tesen omkring framing, og hvorledes af framing medvirker til akti-veringen af deservingness heuristikker. Særligt denne vægtning af ”deservingness” synes at have betydning for borgernes holdninger til kontanthjælp, hvilket bl.a. også kom til udtryk ved at man fandt en betydning af borgernes grundlæggende værdier ift. omfordelingsspørgsmålet. Samme så man med inddragelse af bilag 4, idet betydningen af ”dual-frames” lader til at reducere den overord-nede betydning af frames. Slutteligt var det ikke muligt at finde direkte finde opbakning til betydnin-gen af realistiske gruppekonflikt-teori, da respondenternes eksisterende holdning til indvandrere på-virkede dette forhold. Med andre ord synes særligt betydningen af deservingness heuristikker og borgernes værdigrundlag at kunne forklare borgernes holdninger til kontanthjælp i Danmark. Dog skal resultaterne grundlæggende tages med forbehold.   