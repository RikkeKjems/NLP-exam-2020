Indledning Den dansk/svenske tv-serie Broen/Bron1 løb for første gang over de danske skærme d. 28. september 2011, og har siden strukket sig over 4 sæsoner. Serien er produceret i et samarbejde mellem det svenske produktionsselskab Filmlance og danske Nimbus Film, hvortil public service.kanalerne SVT og DR har ageret de primære aktører. Historien tager afsæt i et lig, som bliver fundet på grænsen mellem Danmark og Sverige midt på Øresundsbroen, hvor den danske kriminalkommissær Martin Rohde og svenske efterforsker Saga Norén bliver nødt til at arbejde sammen på tværs af grænserne for at løse mysteriet (Imdb, u.å). Tv-serien har haft stort succes både nationalt og internationalt, og er blevet solgt i 188 lande verden over (Hansen, 2017). Broen ses som et eksempel på, hvad Norden kan bidrage med i det ellers hårde internationale marked. Udover at have haft en stor international distribution, er seriens blevet produceret som en række remakes bl.a. i form af den britisk/franske The Tunnel, amerikansk/mexicanske The Bridge, og Malaysiske/Singaporeanske The Bridge (tvtropes, u,å). Her findes det særligt interessant at undersøge sidstnævnte remake fra 2018 nærmere, da særlig dette remake adopterer en fortælling, som oprindelige var tiltænkt til en kulturelt anderledes målgruppe, end det marked remaket appellerer til. Hvor det asiaske marked i højere grad er præget af mere familievenligt lokaldrama, skiller Broen som kompleks og dyster krimiserie sig særligt ud (ContentAsia, 2019, 12:12-12:20). Ligeledes har de arbejdet med forskellige strategier og industrille forhold. Hvor den skandinaviske version primært arbejder med public servicestationerne DR og SVT, har den asiaske version partneret op med de kommercielle streamingtjenester HBO Asia og viu (White, 2018), som arbejder med andre interesser og markedsmæssige strukturer. Problemformulering Med udgangspunkt i den dansk-svenske tv-serie Broen fra 2011 foretages der en komparativ analyse af Singapore-Malaysias remake The Bridge fra 2018. Der undersøges, hvordan den skandinaviske krimi er blevet tilpasset det asiaske marked, samt hvilke industrille forskelle som ligger mellem originalen og remaket. Hertil tages udgangspunkt af Constantine Verevis´ kategorisering af remaking. 1 Serien Broen/Bron vil efterfølgende blive omtalt med sin danske titel Broen Fremgangsmåde For at kunne besvare ovenstående problemformulering, vil analysens grundlag indledningsvis blive præsenteret. Der vil blive redegjort for remake med fokus på Constantine Verevis’ forståelse af begrebet, hvortil der vil blive inddraget andre teoretikere. Der vil blive arbejdet med en komparativ metode i form af en case study af tv-serien Broen og deres asiatiske remake, The Bridge. Remaket vil indledningsvis blive undersøgt som tekstuelt remake i henhold til ligheder og forskelle i henhold til lokaltilpasningen. Efterfølgende undersøges remaket som industriel kategori gennem en institutionsanalyse af public servicestationerne DR og SVT og de kommercielle aktører HBO Asia og viu. Analysen foretages i henhold til Broen og remaket heraf. Afslutningsvis sammenholdes analyserne, hvortil det diskuteres, hvilke fordele og ulemper som forelægger i forbindelse med remaking. Remake som begreb Robert Eberwein beskriver remake som: ”a kind of reading or rereading of the original” (Eberwein, 1998, s. 15). Remake skal ses som en fortælling, der genfortæller historien fra en tidligere fortalt historie. Hertil lægger remake sig særlig op af begrebet adaptation, hvor Daniel Herbert udtrykker, at adaptions skal forstås som en cinematic texts, som har en primær intertekstuel relation til et andet medie end film. Det kan eksempel være en filmatisering af en bog. Som kontrast beskriver Herbert remakes som: “cinematic texts with a dominant and determinant intertextual relation with another cinematic text” (Herbert, 2008, s. 29). Selvom fortællingerne til dels ligner hinanden, vil et remake typisk variere i forhold til originalen, da et remake ofte har til hensigt at ramme et andet eller bredere publikum. Dertil ses også eksempler på, hvordan der produceres remakes til et nyt og yngre publikum, eksempelvis med Dynasty, en soap-opera fra 80’erne, som er blevet genfortalt gennem en moderne Netflix-serie (Imdb, 2017). Ligeledes er der remakes, som genskabes til andre sprog og kulturer. Denne opgave behandler et remake af sidstnævnte kategori. Selvom remakes ofte forbindes med film, vil der i denne opgave blive arbejdet med et remake af en tv-serie, hvortil der også vil blive overført filmteori til den komparative analyse af tv-serien Broen. Constantine Verevis understeger i sin bog Film Remakes (2006), at der er brug for flere undersøgelser af remakes: “(…) more and different work needs to be undertaken through comparative studies that reach across other (…) national cultures and cross-cultural transactions” (Verevis, 2006, s. vii-viii). Denne opgave har ikke til formål at beskrive gennemgående tendenser for tværnationale remakes, men fokuserer på opgavens case og undersøger nærmere, hvordan særligt dette remake formår at tilpasse en skandinavisk historie til et asiatisk marked, og hvilke årsager og mekanismer, som ligger bag at producere et remake. Verevis forklarer, at nutidige remakes ofte har et nært forhold til deres original film. “(…) contemporary remakes generally enjoy a (more) symbiotic relationship with their originals, with publicity and reviews often drawing attention to earlier versions” (Verevis, 2006, s. 17). Dog gør Linda Hutcheon i sin bog A Theory of Adaptation (2006) opmærksom på, at det udbredte kriterie om trofasthed overfor originalen næppe er anvendeligt som vurderingsgrundlag for kunstnerisk kvalitet i sig selv. Selvom hun arbejder med adaptationer, kan hendes teori ligeliges oversættes til remakes. Hun betoner, at al slags adaption med fordel kan forstås som et produkt og en proces af kreativitet og modtagelse (Hutcheon, 2006, s. XVI). En historie overføres fra ét medie til et andet medie, men vil indeholde en genfortolkning med variationer. For modtageren kan adaption involvere et negativt eller positivt intertekstuelt engagement (Hutcheon, 2006, s. 7-8). Verevis inddeler remaking i tre kategorier; industriel, tekstuel og kritisk (Verevis, 2006, s. 2). Remakes som industriel kategori kan forstås som industrielle produkter i henhold til deres materielle elementer af kommerciel produktion, da plots kan blive kopieret igen og igen. Ved at arbejde med remakes, kan man sikre en større finansiel garanti. Set i en kommerciel sammenhæng er remake ”pre-sold” til deres publikum, da de allerede vil have nogle tidligere erfaringer af samme narrative univers fra originalen, før de engagerer sig i genfortællingen (Verevis, 2006, s. 3). Ligeledes minimeres risikoen og sikre profit i marked ved at genskabe succesfulde formeler gennem remaking (Verevis, 2006, s. 37). For at kunne forstå remaking, er det vigtig ikke kun at kigge på industrielle problematikker, men også undersøge, hvordan remaket ligger i teksten. Remaket er produceret i henhold til den narrative intention. En tekstuel tilgang fører til, at remaking reducerer alle narrative strukturer til én logik (Verevis, 2006, s. 10) og lokaliserer den strukturelle gentagelse af specifikke narrative elementer (Verevis, 2006, s. 84). Ved remaking som kritisk kategori er det også vigtigt at tage højde for publikums forventninger og viden (Verevis, 2006, s. 23 og 129). Et remake vil være påvirket af originalen og omvendt. Men Verevis påpeger, at modtageren af et remake ikke behøver at kende til originalens eksistens (Verevis, 2006, s. 145). Definitionen af et remake bygger på de diskurser, der betegner teksten som tilhørende kategori: ”Alongside of other activators (paratextual elements) the film reviewer’s identification of a film as a remake thus encourage or even ‘forces (viewers) to read in a different way” (Verevis, 2006, s. 148). Paratekstuelle tekster, som eksempelvis filmanmeldelser og online debatter, er med til at få modtageren til at forstå, at teksten skal ses som et remake. Nogle remakes vælger bevidst at udnytte genkendelige elementer, og selv fortælle modtageren om remakets forbindelse. Dette vil typisk være original tekster, som har fanget et bredt publikum, som ønsker at genskabe samme succes. Disse remakes markedsfører typisk sig gennem samme original titel og skaber således en intertekstuel relation til originalen og dens succes (Verevis, 2006, s. 130). I følgende afsnits undersøges The Bridge som tekstuelt og industriel kategori. Da det ikke har været muligt at fremskaffe tilstrækkelige data om paratekstuelle tekster om det asiatiske remake og publikums modtagelse heraf, vil der ikke være et selvstændig afsnit om The Bridge som kritisk kategori. Aspekterne under denne kategori vil i stedet blive løbende inddraget i de andre kategorier. The Bridge som tekstuel kategori I følgende afsnit undersøges remaket som tekstuel kategori, hvor der undersøges, hvordan remaket ligger i teksten. Der kigges på, hvilke ligheder og forskelle som de to versioner besidder i relation til den lokale tilpasning af plottet. Grundet opgavens omfang er det ikke muligt at lave en dybdegående analyse heraf. Der vil i stedet fremlægges et udpluk af de tekstuelle forskelle og ligheder. Som tidligere nævnt har den originale version Broen haft stor succes og ramt et bredt internationalt marked, hvilket, som Verevis udtrykker, kan ligge til grund for, hvorfor produktionen bag den Singapore-malaysiske remake har valgt at benytte samtlige genkendelige elementer. Dette ses i markedsføringen, hvor begge versioner har valgt at inddrage broen og deres to hovedkarakter som centrale elementer. Selvom de to plakater (jf. bilag 1) er opbygget forskelligt, afspejler de begge den kølige urbane stil, som serien er kendt for. Dette ses også i titlen, som, ligesom seriens andre udenlandske remake har valgt, er en oversættelse af originaltitel til lokalsproget. Ved at tydeligøre forbindelsen til den succesfulde original, vil remakets potentiale publikum allerede fra start forbindelse remaket med succus, hvortil der aktiveres allerede etableret skemata. De to serier ligner ligeledes hinanden i deres format. Her arbejder begge versioner med to nationer, som skal lære at arbejde sammen på trods af deres forskelle for at løse et mord begået på grænsen. Det samme ses i karakterer valget, hvor de to hovedkarakterer repræsenterer hvert sit land, som samtidig står som kontrast i både køn og persontræk. Hvor den ene karakter er mere rund og åben, fremstår den anden mere frikantet og aflukket, som gennem seriens udvikling kommer tættere på hinanden og finder et kompromis. The Bridge skaber en intertekstuel relation til originalen og dens succes, hvilket kan give remaket en markedsfordel. Selvom The Bridge på mange områder kopierer den originale version, ses det samtidig, hvordan de formår at formidle samme budskab, men gennem en lokal tilpasning. Malaysia og Singapore besidder samme ”Friendly rivalry”, som Min Lim, Head of Production selv udtrykker det i interview til ContentAsia (ContentAsia, 2019, 00:38-00:42), som man oplever mellem Danmark og Sverige. De to lande fremstår på mange måder som kontraster, hvilket særlig afspejles i deres hovedkarakterer. Hvor singaporeanske Serena besidder en særlig høj IQ og er meget efter bogen, hvilket også ses i den svenske karakter Saga Norén, er den malaysiske Megat mere afslappet og charmerende, ligesom danske Martin Rohde. Den originale version vælger at præsentere disse karaktertræk i første scene på Øresundsbroen, hvor den svensker efterforsker præsenterer sig som ”Saga Norén, Landskrim Malmö”, hvor den danske betjent kortfattet svar ”Københavns Politi” (Broen I:1 :04;12-04:18). Han. De bliver enige om, at der er tale om svensk sag, da liget er svensk. Inden han går, lader han en ambulance køre gennem det afspærrede område, selvom Saga lige har nægtet dem adgang. Først her introducerer han ham selv med navn ”Martin Rohde” (Broen I:1, 07:14-07:48). Dette skaber en komisk effekt, da Saga ikke kan udtale det danske efternavn. Denne form for præsentation er med til at afspejle de to landes kulturelle forskel i den akavede situation, hvor svenskere ikke kan forstå hans danske efternavn. Ligeledes vælger The Bridge at præcisere disse kulturelle forskelle fra start. Her har de dog tilpasset historien, så den afspejler den lokale kultur. Hvor Martin vælger at vise hensyn gennem at tilbageholde information, vælger den malaysiske Megat at medbringe mad på første dag på kontoret (The Bridge I:1 20:10-20:30) som er særlig Malaysisk. De to hovedkarakter kommer ligesom i den originale version dårligt fra start, men skaber et særlig bånd i takt med at historien udvikler sig. En særlig lokal tilpasning skal ses i lyset af, at serien også vises i Malaysia, hvor den lokale regering direkte censorer film og bøger med bandeord, nøgenhed og vold (Karlekar & Marchant, 2008, s. 203). Det vil sige, at remaket ikke indeholder nogle direkte bandeord, sex og nøgenhed af hensyn til den lokale lovgivning. Dog besidder den originale version en særlig karakteristik scene om Saga, hvor hun går ned på en bar og direkte spørger en tilfældig fyr, som han vil have sex med hende (Broen 1, 2: 40:25-42:03). Saga er særlig pragmatisk og offensiv i sin adfærd. Selvom dette også ses som en atypisk adfærd inden for den skandinaviske norm, havde det ikke fungeret i en malaysisk setting. Dels modstrider scenen den malaysiske lovgivning, men publikum havde også dømt hende for det. Sådan omtaler Min Lim det i førnævnte interview (ContentAsia, 2019, 07:38-08:02). Dette valg kan dels tolkes som et juridisk valg, men ligeledes også som et kommercielt valg. Hvis publikum ikke bryder sig om hovedkarakteren, kan det have negative konsekvenser for, hvordan serien fremadrettet vil blive modtaget, eksempelvis i relation til fremtidige sæsoner. Ligeledes kommer det til udtryk, hvordan det har været særlig vigtig for produktionen at afspejle mangfoldig og ikke på samme måde, som den originale afspejler forskellige samfundslag, men også i henhold til udseende. Generelt opleves der i den asiatiske underholdningsindustri samme klassiske udseende med særlig kønne piger. Dette understøttes særlig af det populære koreanske drama, som er særlig udbredt i asien. Min Lim fortæller, at de derfor var meget bevidste om at vise et mere realistisk look. De har bl.a. givet Serena (spillet af Rebecca lim) fregner, for ellers ville hun have været for pæn til rollen (ContentAsia, 2019, 08:52-10:31). Ligeledes afspejler serien i højere grad en variation af racer sammenlignet med den originale version. Her er det vigtigt at tage højde for, at Malaysia og Singapores befolkning i højere grad afspejler en variation af racer, sammenlignet med den mere homogene skandinaviske befolkning. Dette gør det lettere for det lokale publikum at kunne identificere sig med The Bridges karaktere både i forhold til udsende og deres stereotype kulturelle adfærd. Selvom The Bridge på mange områder har ligheder med Broen, ligger der nogle andre markedsmæssige overvejelser bagved. En kompleks, dyster serie som Broen skiller sig særligt ud i asiaske marked, som ifølge Min Lim er præget af mere familievenlig lokalt drama og koreansk drama (ContentAsia, 2019, 12:12-12:20). Det er således særlig vigtigt at inddrage andre elementer, som det lokale publikum relaterer sig til. The Bridge som industriel kategori I følgende afsnit undersøges The Bridge som industriel kategori. Selvom den originale Broen er blevet produceret eksternt gennem produktionsselskaberne Nimbus Film og Filmlance, er det primært public servicestationerne DR og SVT, som har fungeret som aktører udadtil. Ligeledes ses kommercielle HBO Asia og viu som primære aktører af det asiatiske remake, selvom produktionsselskabet Double Vision har produceret The Bridge (The Bridge I:1, 42:20). Samtidig er det interessant at se, hvordan originalen indgår som en del af public service, mens remaket indgår i kommercielle sammenhænge. Derfor undersøges industrielle kategori gennem en institutionsanalyse af DR og SVT efterflugt af en analyse af viu og HBO Asia for at kunne skabe en bedre forståelse af de industrielle forskelle, som ligger bag originalen og remaket. DR og SVT Når man arbejder med DR og SVT som aktører, er det vigtigt at tage højde for, at de er nationale public service-udbydere. DR er den danske hovedkanal for tv og radio, og er gennem lovgivningen underlagt en public service-aftale med den danske stat. DR er forpligtet til at leve op til en række krav i forhold til indhold og formidling mod støtte fra staten. Da Broen rullede over skærmen for første gang i 2011, var DR underlagt Public Service-aftalen fra 2011-2014. Her beskrives formålet med public service som: ”DR er uafhængig af økonomiske, kommercielle og politiske interesser og udgør en uundværlig del af den demokratiske debat. DR udfylder desuden en vigtig rolle som skaber og formidler af dansk kunst og kultur.” (Slots-og Kulturstyrelsen, 2011, s. 4). I kontrakten tydeliggøres det, hvordan DR er til for den danske befolkning, og at formidlingen både skal ”samle og spejle Danmark” samt ”stimulere kultur og sprog” (Slots-og Kulturstyrelsen, 2011, s. 5). Kontrakten sikrer, at DR kan ”afspejle mangfoldigheden af kultur, livsopfattelse og levevilkår, der er i de forskellige rigsdele” (Slots-og Kulturstyrelsen, 2011, s. 5). Ligeledes som DR drives SVT uafhængigt i forhold til politiske og kommercielle interesser og er underlagt den svenske radio-og tv-loven. Hvor DR betales gennem medielicens indtil år 2022 (Kulturministeriet, u,å), finansieres SVT gennem offentlig serviceafgift. SVT har til formål at tilbyde borgerne en bred række programmer, som afspejler mangfoldighed og kvalitet (SVT, 2020). Det vil sige, at både SVT og DR er uafhængige mediehuse, som er i offentlighedens tjeneste med formål at ramme bredt samtidig afspejle lokal kultur og sprog. Som Timothy Havens and Amanda Lotz beskriver i deres bog Understanding Media Industries fra 2012 er public mandates, som er den mest udbredte type inden for ikke-kommercielle mandates, mest effektive til at tjene til befolkningens behov (Havens og Lotz, 2012, s. 48). Dette ses også i tilfældet med SVT og DR, som har til funktion at tjene til befolkningens behov frem at for at sikre profit. Det kan være vanskeligt at definere, hvornår noget er specifikt kulturelt dansk eller svensk. Som Hans Gullestrup påpeger i hans bog Kulturanalyse: en vej til tværkulturel forståelse (2007): ”Faktisk kan en kultur logisk set ikke beskrives, analysere og forstås” (Gullestrup, 2007, s. 19). Det kan derved være vanskeligt at præcisere, hvordan og hvorvidt Broen lever op til sine public service.forpligtelser. Dog skal Gullestrups udtalelse ses i relation til, at en given kultur ikke er et lukket system. Er man en del af den danske kultur, vil man samtidig også være en del af andre kulturfælleskaber fx skandinavisk. DR og SVT baserer sig på kulturfællesskaber og idéen om at værne om den nationale kultur. Broen er dog en serie, som i en opbygning af både plot og fremdriftskompetent bruger modsætninger (og ligheder) som udgangspunkt. Som Gullestrup påpeger, kan indsigt i en anden kultur være nyttig ud fra ønsket om at forstå sin egen kultur bedre (Gullestrup, 2007, s. 201). Når noget i serien fremstår særligt dansk, står det i modsætning til, hvad kan tolkes som værende særligt svensk. Dette opleves som tidligere nævnt allerede i første afsnit i mødet med Saga og Martin, som Martin vælger at tilbageholde sit vanskelige danske efternavn af hensyn til svenskernes udfordring med udtale af dansk. Gennem hele serien tales der to sprog, hvilket manifesterer, at serien er bygget op omkring to forskellige nationer og kulturer, men også hvordan to kulturer kan kommunikere og samarbejde på tværs af kulturelle forskelle og sammen udvikle et nyt kulturelfælleskab. Som seriens konceptuerende instruktør Charlotte Sieling fortæller i et interview med Dagbladet Information: ”Tanken er at vise, at forskellene mellem svenskere og danskere ligger i den kaffe, vi drikker og det sprog, vi taler. På det menneskelige plan er vi ens. I løbet af serien skulle man derfor gerne blive mere og mere opmærksom på, hvor ens Martin og Saga i virkeligheden er” (Rasmussen, 2011). Serien formår at afspejle det lokale sprog og kultur og samtidighed afspejle mangfoldighed. Broen arbejder i høj grad med temaer som social inklusion og eksklusion. Gennem første afsnit møder publikum både den rige, velklædte kvinde, som udnytter sin status til en bedre behandling på sygehuset (Broen 1:1 19:02-20:05), og en fattig småbørnsmor, der bliver slået af sin alkoholiske mand (Broen 1:1 33:53-34:30 og 36:30-37:30). Broen formår at formidle de elementer, som indgår i public service-aftalen, men formår samtidig at afspejle et tværkulturelt fælleskab. De nordiske public service-udbydere er i løbet 2010’erne blevet verdenskendt for deres dramaproduktioner bl.a. pga. Broen. Dette har medført et forpligtende dramasamarbejde, der ønsker at skabe stærkere nordisk kvalitetsdrama på tværs af norden. Med de hurtigt voksende internationale streamingtjenester er adgangen til udenlandsk fiktion blevet større. Ved at gå sammen om en fælles strategi for større co-produktioner, kan der sikres et større public services dramatilbud (Laudrup, 2017). Her vil flere dramaserie blive en del af den nordiske kulturarv. Ved at prioritere nordiske samarbejde, som ved Broen, er det muligt at konkurrere med de store internationale spillere som Netflix og HBO. De sikrer derved, at nordens seere ikke kun bliver påvirket af udenlandsk kultur, men også nordisk sprog og kultur. Samtidig er succesfulde tv-serier som Broen med til at gøre norden til en del af det hårdt konkurrerende fiktionsmarked. Selvom public servicestationerne ikke nødvendigvis har samme interesse i at skabe stor profit som kommercielle producenter, har de stærke interesser i at skabe et nordisk varetegn både nationalt og internationalt. Dertil er det også essentielt at tage højde for at ved at arbejde på tværs af grænserne, er det muligt at opnå større finansiering. Med Broen ses det, hvordan det var muligt både at skaffe finansiering fra DR og SVT samt flere lokale aktører som Film i Skåne, Ystad.österlen Filmfond og Copenhagen Film Fond (Nimbus Film, u,åb). Som den danske forfatter Nikolej Scherfig udtrykker ”… Den svenske tv-station SVT ville gerne lave en krimi, men havde ikke råd til at lave den alene. De ville gerne have den danske tv-station DR med. Især deres penge” (Scherfig, 2012). Muligheden for at skaffe finansiering på tværs af grænsen var ikke kun en fordel, men også en drivkræft for opstarten af Broen. Omvendt er det også vigtigt at tage højde for, at når man arbejder med en tværnational fokus, som den nye nordiske samarbejdsaftale ligger op til, kan man risikere, at man som enkle national mister fokus. Man risikerer manglende formidling af fx særlig dansk kultur og sprog i lyset af den samlet nordiske kultur og kan påvirke, hvorvidt det forsat er muligt at leve op til de enkelte public service.forpligtelser. HBO Asia og viu Hvor DR og SVT arbejder som public mandates, arbejder HBO og viu omvendt som kommercielle mandates og har profit som deres motivationsfaktor (Havens & Lotz, 2012, s. 49). Hvis man kigger på dem som selvstændige institutioner, er HBO særlig kendt for at skabe kvalitets tv. Kanalen fik særlig sit rodfæste ved at flytte grænserne for, hvad tv og tv-serie skulle være, og hvad de kunne handle om (Lauridsen, 2016, s. 87). HBO startede som amerikansk betalingskanal, og er derved ikke underlagt samme restriktioner som reklamefinansierede kanaler og havde mulighed for at eksperimentere mere med, hvad man kunne tillade sig at gøre på tv (Lauridsen, 2016, s. 94). HBO er på mange områder frontløber og var med til at flytte grænserne for, hvad seeren kunne forvente af en tv-serie. Dette kom også til udtryk gennem deres slogan ”It’s not tv. It’s HBO” (Lauridsen, 2016, s. 92). HBO har efterfølgende udvidet internationalt og fungerer nu både som betalingskanal og video on demand, afhængig af hvilket land man befinder sig i. HBO har sidenhen åbent flere lokale services bla.: HBO Nordic, HBO Brasil, HBO Asia. HBO Asia, som The Brigde er blevet finansieret igennem, dækker over store dele af asien bl.a. Indien og Kina samt 21 andre asiaske lande (HBOWatch, u,å). HBO Asia arbejder både med lokalt og amerikansk indhold. Som HBO Asia selv udtrykker: ”HBO Asia brings the best of Hollywood to Asia” (HBO Asia, u,å). Samtidig arbejder HBO Asia mod at skabe lokalt indhold. Jonathan Spink, CEO, HBO Asia udtrykker om The Bridge: ”HBO Asia is committed to quality original local programming and working with Viu on The Bridge is another step towards that. (…) The Bridge will add to our ever-growing line up of Asian Original content that will resonate with audiences in the region and around the world.” (White, 2018). HBO Asia arbejder både med et globalt og lokalt fokus, hvortil The Bridge er med til at skabe lokale relationer, mens der samtidig skabes globale intertekstuelle forbindelser. Viu er ligesom HBO Asia en streamingtjeneste. Viu er en Hong Kong-baseret streamingtjeneste og er tilgængelig i 17 lande i Asien med 30 million månedlige aktive brugere (Frater, 2019). Viu brander sig særlig på at kunne tilbyde det seneste nye indenfor K-drama (Viu, u,å), som referer til tv-drama produceret i Sydkorea. K-drama har haft stigende succes gennem hele Asien, men også resten af verden med deres kultur og stil (Korea, u,å). Dertil ses Vius udvidelse med en dyster skandinavisk krimiserie som The Bridge som en stor kontrast i deres programudvalg. Viu skaber med Broen en mere varieret programflade. Viu har tidligere haft succes med at tilpasse populær underholdning til det lokale marked, som med deres CBS Hollywood Squares format, som blev tilpasset deres indiske publikum med Tollywood Squares (Bylykbashi, 2018). Ligeledes håber viu udover med Broen også at skabe frisk indhold til deres brugere med endnu et remake; deres indonesisk version af den amerikanske tv-serie Pretty Little Liars (Advanced Television, 2020). Som viu selv siger, er deres brede strategi at både levere lokalt indhold og samtidig skræddersy internationale formater til deres lokale publikum (Bylykbashi, 2018). Som det kom til udtryk i den tekstuelle analyse, har de fjernet en seksuel side af Serena (remaket af Saga), dels grundet den lokale lovgivning, men også lokalkulturen. Dette ses særlig som et kommercielt træk, som ikke nødvendigvis har blevet trukket i en public service-sammenhæng, hvor afspejlingen af mangfoldigheden er i fokus. Viu arbejder med en bredere målgruppe med deres 17 nationaliteter, men arbejder samtidig på at tilpasse serier til udvalgte landområder og de kulturer, som følger med. Diskussion Ved at prioritere remakes i en programflade, kan man sikre sig en større finansiel garanti samtidig med, at remaket er pre-sold til deres publikum. Formatet er tidligere blevet testet med positivt udfald, og man minimerer en finansiel risiko. Samtidig har produktionen bag mulighed for at trække på tidligere erfaringer fra samme narrative univers, og således undgå evt. udfordringer. Min Lim afslørerede i sit interview med ContentAsia, hvordan de havde haft mulighed for at inddrage Camilla Algren, en af manuskriptforfatterne på den originale Broen, som konsulent. The Bridge kunne nøje med kun 18 måneder i udvikling (ContentAsia, 2019, 03:40-05:15), og samtidig skabe samme komplekse univers. Den originale version brugte til sammenligning 4 år, hvor projektet allerede startede i 2006, men først kom i optagelse i 2010 (Bondebjerg, 2016, s. 11). Ligeledes kan remaket af Broen trække på samme tværnationale fordele som originalen. Eva Redvall og Eva Brandstrup skriver i Transnational Cinema (2005) om de forskellige årsager, der kan være ved at lave produktioner på tværs af nationer. Når man arbejder på tværs af lande, som tilfældet er ved Broen – og alle dens remake, er det ikke af praktiske årsager. Redvall og Brandstrup snakker til gengæld om, hvordan der er politiske og økonomiske fordele, som taler for et transnationalt samarbejde. I henhold til politiske fordele kan der nævnes: ”a ’culture-building’ argument with the purpose of emphasizing a shared cultural identity through coproductions” (Redvall & Brandstrup, 2005, s. 144). Man kan argumentere for sådanne et argument i Broens tilfælde, hvor samarbejdet fremdriver et skandinavisk tværkulturelt samarbejde både i og udenfor serien. Ligeledes kan man argumentere for, at dette kan være en af grundene til, at serien er blevet genskabt gennem flere remakes på tværs af globen. At bruge Broen som remake kan anses som en god og sikker skabelon. Ved at arbejde tværnational kan man opnå en række økonomiske fordele gennem større finansieringsmuligheder. Ligeledes med et plot som Broen har man mulighed for at afspejle to nationer og derved appellere til to nationer og deres befolkning. Dette giver grundlag for at nå bredere og fange en større målgruppe. Dette ses også til The Bridge, som formår at appellere til både singaporeaner og malaysier. Som Gullestrup sagde, kan indsigt i en anden kultur hjælpe med at forstå sin egen kultur bedre. Det kan give anledning til en højere grad af identifikationsfølelse for en nation at se en anden nations kultur som kontrast til ens egen. Denne følelse understøtter The Bridge ved til at bryde normen på det asiatiske marked og skabe et mere identificerbart karakterkatalog, som afspejler en variation af racer i det ellers ensformigt koreansk.præget marked. Selvom HBO Asia og viu kan trække på en række fordele ved at producere remakes, medfølger der ligeledes også en række udfordringer, som er vigtige at tage højde for. Som Hutcheon nævnte, kan trofastheden overfor originalen ikke anvendes som vurderingsgrundlaget for remaket. Så blot fordi Broen blev en stor international succes, er det ikke sikkert, at HBO Asia og viu vil opleve samme succes med deres genfortælling. Hertil kan trofastheden overfor den originale historie ligeledes ses som et kunstneriske benspænd for lokalforfatterne og deres kreative proces. Ligeledes risikerer de at modtage et positivt såvel som negativt engagement fra de allerede eksisterende Broen-fans, da der aktiveres et allerede etableret skemata hos modtageren, hvortil de risikerer ikke at kunne leve op til de givet forventninger. Samtidig risikerer de ved at adaptere en historie skabt til et public service-format at trække samme rammer over i en ellers kommerciel sammenhæng. De risikerer at holde fast i formidling af national kultur, frem for at indarbejde deres eget brede asiaske publikum, i tilpasningen til malaysisk og singaporeansk kultur. Det kan være vanskeligt for remaket at slå igennem som en selvstændig original serie, da serien vil stå i skyggen af den oprindelig version, særlig når der skabes så tydelig en intertekstuel reference, som er tilfældet med Broen og The Bridge. Selvom HBO Asia og viu brander The Bridge som ”original content” som Spink, CEO, HBO Asia udtrykker det, kan der hertil stilles spørgsmålstegn ved, hvorvidt en lokal tilpasning af allerede eksisterende fortælling kan anses som værende original. Omvendt kom det til udtryk i den tekstuelle analyse af remaket, hvordan de har formået at bibeholde de karakteriske elementer, men samtidig tilpasse historien til den lokale kultur og markedsmæssige behov for variation. Når man arbejder med remake, kan der både minimeres en række finansielle såvel som tekstuelle risici, ved at kunne kopiere fra et allerede etableret format. Dog skal man tage højde for, at det kan blive vanskeligt at blive anset som et selvstændig anerkendelsesværdigt værk og vil blive set i lyset af originalen. Konklusion Ved brug af en komparative analyse er det påvist, hvordan det malaysiske/singaporeanske remake The Bridge af den dansk/svenske serie Broen tilpasser en skandinaviske krimiserie til det asiaske marked. Hertil er Constantine Verevis forståelse af remake og hans kategorisering af begrebet inddraget. Ved at kigge på remaket som en tekstuel kategori, var det muligt at se, hvordan remaket lå i teksten. Remaket har valgt at anvende flere genkendelige elementer i deres gentolkning af historien. Dette ses bl.a. i deres markedsføring og titel, som skaber en direkte reference til originalen. Disse valg kan ses som en bevidst intension om at tydeliggøre forbindelse til den originale og succesen. Remakets potentiale publikum vil allerede fra start forbinde serien med succes. Ligeledes arbejder begge serier med samme simple format; to nationer, to kontrastfulde karakterer og ét lig, hvor de er nødt til at lære at arbejde sammen for at løse mysteriet. Dog ses det samtidig, hvordan remaket er lykkedes at tilpasse samme format til den lokale malaysiske/singaporeanske kultur. Hvor originalen præsenterer forskellen mellem Sverige og Danmark gennem bl.a. Martins bevidste tilbageholdelse hans danske efternavn, som svenskere plejer ikke at kunne udtale, tydeliggøre remaket den lokale forskel, ved at få malaysiske Megat til at medbringe mad, som ses som en kontrast til singaporeansk kultur. Ligeledes ses det, hvordan remaket har måtte tilpasse sproget og den seksuelle undertone i henhold til malaysisk lovgivning og lokalkulturen. Remaket afspejler i højere grad en variation i racer sammenlignet med den mere homogene karakterudvalg i originalen. Det er lettere for den lokale heterogene befolkning i Singapore og Malaysia at identificere sig med remaket og deres karakter. Da The Bridge står som en konstant til det homogene koreanske drama, som fylder på det asiaske marked, er det ligeledes vigtig at inddrage elementer, som det lokale publikum kan spejle sig i. Ved hjælp af en institutionsanalyse var det muligt at undersøge remaket som en industriel kategori, hvortil der bliver undersøgt DR og SVT samt HBO Asia og viu for bedre at kunne forstå de industrielle forskelle, som ligger bag originalen og remaket. Både SVT og DR er public service.institutioner, og er derfor underlagt en række forpligtelser i formidlingen af den lokale kultur og sprog. Dette ses også afspejlet i Broen. Omvendt står HBO Asia og viu som kommercielle instanser, som har profit som deres motivationsfaktor, og ikke på samme måde offentlighedens behov. De har ikke samme behov for at afspejle forskellige seksuelle nuancer, men i stedet elementer, som vil falde i modtagerens smag. Ved at arbejde med remakes sikres en større finansiel garanti ved at være pre-sold til målgruppen. Formatet er allerede testet med et positivt udfald og kan derfor kopiere igen og igen, hvilket giver besparelser i udvikling og minimere risikoen. Ligeledes kan remaket trække på tidligere erfaring, hvilket The Bridge udnyttede og undgik at begå tidligere fejl. Ligeledes opnår HBO Asia og viu samme tværnationale fordele ved at arbejde på tværs af grænserne. Broens format giver mulighed for at henvende sig direkte til to nationer og giver mulighed for direkte identifikation, mens der samtidig rammes en bred målgruppe. Man kan argumentere for, at Broens simple format kan anses som en god og sikker skabelon. Ved at arbejde tværnational kan man opnå en masse finansielle og kulturelle fordele. Dog medfølger det ligeledes en række udfordringer. Selvom remaket sættes i forbindelse med en succes, er det ikke sikkert, at gentolkningen vil opnå samme modtagelse. Ligeledes kan der være udfordringer ved at overdrage et format udarbejdet i en public-servicesammenhæng, og der kan derved overdrages forpligtelser i gentolkning, som ikke gør sig gældende i kommercielle sammenhænge. Ligeledes kan det være vanskeligt for remaket at slå igennem som et selvstændigt værk. Omvendt ses det også, hvordan The Bridge formåede at beholde originale hovedkarakterenes karakteristika, men samtidig tilpasse serien til lokale behov. Når man arbejder med remakes, er det vigtigt at opveje de fordele og udfordringer, som medfølger. Referencer Advanced Televsion (2020, 22. April) Viu releases latest original series Pretty Little Liars. Lokalisert d. 17. maj 2020 på: https://advanced-television.com/2020/04/22/viu-releases-latest-original-series.pretty-little-liars/ Bondebjerg , I. (2016) Bridging Cultures: Transnational Aspects of the Production and Reception of The Bridge I: William Procter and Richard McCulloch (eds. 2016). The Scandinavian Invasion. Nordic Noir and Beyond, Edinburgh: Edinburgh University Bylykbashi, K (2018, 24. april) OTT TV service Viu teams up qith Endemol Shine for new version of The Bridge. Lokaliseret d. 17. maj 2020 på: https://www.digitaltveurope.com/2018/04/24/ott-tv-service-viu-teams-up-with.endemol-shine-for-new-version-of-the-bridge/ ContentAsia (2019, 10. juni) Min Lim, Head of Production, Double Vision (Malaysia). Lokaliseret d. 21. Maj 2020 på: https://www.youtube.com/watch?v=VUnIxYh7w-A Eberwein, R (1998) Part One – Next of kin: Remakes and Hollywood (s. 15-34) I: Horton, A, & McDougal, S., Play It Again, Sam – Retakes on Remakes, Californien: University of California Press Frater, P. (2019, 30. april) APOS: Viu Looks for Lead Role as Asia Streaming Gets Competitive. Lokaliseret d. 25. Maj 2020 på: https://variety.com/2019/digital/asia/viu-looks-for-lead-role-asia-streaming.competitive-1203201137/ Gullestrup, H. (2007) Kulturanalyse: En vej til tværkulturel forståelse (2.udgave). Kbh.: Akademisk Forlag Havens, T. & Lotz, A. (2012) Understanding Media Industries, 2nd ed. HBO Asia (u,å) About. Lokaliseret d. 7. maj 2020 på: www.hboasia.com/HBO/en-hk/about HBOWatch (u,å) Which Countries is HBO available in?. Lokaliseret d. 12. maj 2020 på: https://hbowatch.com/which-countries-is-hbo-available-in/ Herbert, D. (2008) Transnational Film Remakes: Time, Space, Identiy. University of Southern California Hutcheon, L. (2006) A Theory of Adaptation. London: Routledge Imdb (2017, 12. oktober) Dynastry (2017). Lokaliseret d. 17. maj 2020 på: https://www.imdb.com/news/ni61606643 Imdb (u.å) Broen. Lokaliseret d. 7. maj 2020 på: https://www.imdb.com/title/tt1733785/ Karlekar, K. D. & Marchant, E. (2008) Malaysia (s. 202-204) I: Freedom of the Press 2007: a global Survey of Media Independence. Plymouth, Rowman & Littlefield Publishers Korea (u,å) Hallyu (Korean Wave). Lokaliseret d. 20. maj 2020 på: http://www.korea.net/AboutKorea/Culture-and-the-Arts/Hallyu Kulturministeriet (u,å) Licens. Lokaliseret d. 10. maj 2020 på: https://kum.dk/kulturpolitik/medier/mere-om-medier/licens/ Laudrup (2017, 6. oktober) Ny nordisk aftale betyder mere nordisk drama. Lokaliseret d. 8. maj 2020 på: https://www.dr.dk/om-dr/nyheder/ny-nordisk-aftale-betyder-mere-nordisk-drama Lauridsen, P. S. (2016) Tv-serier Frederiksberg: Samfundslitteratur. Nimbus Film (u,åa) Broen. Lokaliseret d. 9. Maj 2020 på: http://nimbusfilm.dk/film/broen/ Nimbus Film (u,åb) Broen vinder Sveriges største TV pris Kristallen – igen!. Lokaliseret d. 17. maj 2020 på: http://nimbusfilm.dk/the-bridge-wins-kristallen/ Rasmussen, A. B. (2011, 5. okt) Rejsende mellem sorte huller. Lokaliseret d. 11. maj 2020 på: https://www.information.dk/kultur/2011/10/rejsende-mellem-sorte-huller Redvall, E., N., & Brandstrup, E., G. (2005) Breaking the Borders: Danish Coproductions in the 1990s (s. 141-164) I: Nestingen, A. K.,& Elkington, T. G. (Red.) (2005) Transnational cinema in a global north: Nordic cinema in transition. Detroit: Wayne State UniversityPress. Scherfig, N. (2012, 11. maj) Historien om hvordan «Broen» ble til, og hvordan serien nesten ble droppet i Norge. Lokaliseret d. 15. maj 2020 på: https://filterfilmogtv.no/historien-om-hvordan-broen-ble-til-og-hvordan-den.nesten-ble-droppet-i-norge/ Slots-og Kulturstyrelsen (2011) DR's public service-kontrakt for 2011-2014. Lokaliseret d. 20. maj på: https://slks.dk/fileadmin/user_upload/dokumenter/medier/radio_og_tv/landsdaek kende_regional/DR/public_service_dr/DR_Public_service_kontrakt_for_2011.2014.pdf SVT (2020, 21. april) Vad är Sveriges television?. Lokaliseret d. 10. maj 2020 på: https://kontakt.svt.se/guide/det-har-ar-svt Troelsen, A. (1985) Introduktion til institutionsanalyse (s. 41-59) i Kulturarbejde og tværæstetik, Århus, Aarhus universitet. Tvtropes (u,å) Series/ Bron/Broen. Lokaliseret d. 8. maj 2020 på: https://tvtropes.org/pmwiki/pmwiki.php/Series/BronBroen Viu (u,å) Viu. Lokaliseret d. 10. maj 2020 på: www.viu.com Verevis, C. (2006) Introduction: remaking Film (s. 1-34), kap. 1 Commerce (s. 37-57), Cap.3 Text (s. 81-104), Cap. 5 Audiences (s. 129-150) I: Film Remakes, Edinburgh University Press Wai, L. Y., (2018, 29. August) Remake of ‘The Bridge’. Lokaliseret d. 7. Maj 2020 https://www.viu.com/ott/my/articles/things-to-know-asian-remake-the-bridge/ White, P. (2018, 28. August) HBO Asia Boards Asian Adaptation of Endemol Shine’s Crime Drama ‘The Bridge’. Lokaliseret d. 15. Maj 2020 på: https://deadline.com/2018/08/hbo-asia-boards-asian-adaptation-of-endemol.shines-crime-drama-the-bridge-1202453362/ Syllabus Selvvalgt litteratur -359 sider Bondebjerg (2016) Bridging Cultures: Transnational Aspects of the Production and Reception of The Bridge I: William Procter and Richard McC$ulloch (eds. 2016). The Scandinavian Invasion. Nordic Noir and Beyond, Edinburgh: Edinburgh University (29 NS) Eberwein, R (1998) Part One – Next of kin: Remakes and Hollywood (s. 15-34) I: Horton, A, & McDougal, S., Play It Again, Sam – Retakes on Remakes, Californien: University of California Press (24,5 NS) Gullestrup, H. (2007) kap. 1 indledning (s. 13-29) og kap. 6 Fra Teoretisk abstraktion til empirisk virkelighed (s. 183 – 209) I: Kulturanalyse: En vej til tværkulturel forståelse (2.udgave). Kbh.: Akademisk Forlag (49 NS) Herbert, D. (2008) Kap. 1 Defining the Remake (s. 13-38) I: Transnational Film Remakes: Time, Space, Identiy. University of Southern California (16 NS) Hutcheon, Linda (2006) Preface to the second Edition (XIX-XXVIII)) og kap 1 Beginning to theorize adaptation (s. 1-32) I: A Theory of Adaptation. London: Routledge (45 NS) Karlekar, K. D. & Marchant, E. (2008) Malaysia (s. 202-204) I: Freedom of the Press 2007: a global Survey of Media Independence. Plymouth, Rowman & Littlefield Publishers (2 NS) Lauridsen, P. S. (2016) kap. 8 Kvalitets-tv? (s. 87-100) I: Tv-serier Frederiksberg: Samfundslitteratur (18 NS) Redvall, E., N., & Brandstrup, E., G. (2005) Breaking the Borders: Danish Coproductions in the 1990s (s. 141-164) I: Nestingen, A. K., & Elkington, T. G. (Red.) (2005) Transnational cinema in a global north: Nordic cinema in transition. Detroit: Wayne State UniversityPress. (31,5 NS) Troelsen, A. (1985) Introduktion til institutionsanalyse (s. 41-59) i Kulturarbejde og tværæstetik, Århus, Aarhus universitet (21 NS) Verevis. C. (2006) Introduction: remaking Film (s. 1-34), kap. 1 Commerce (s. 37-57), kap.3 Text (s. 81-104), kap. 5 Audiences (s. 129-150) I: Film Remakes, Edinburgh University Press (123 NS) Obligatorisk litteratur for kreative medie industrier – 700 NS Abbing, Hans. "Notes on the Exploitation of Poor Artists," pp. 83-101, in Joy Forever: The Political Economy of Social Creativity, eds. Mihal Kozlovski, Agnieszka Kurant, Jan Sowa, Krystian Szadkowski and Kuba Szreder. (London: MayFlyBooks, 2014) Bruun, Hanne, “The Qualitative Interview in Media Production Studies,” pp. 131-146, in Advancing Media Production Studies: Shifting Sites, Methods, and Politics, eds. Chris Paterson, David Lee, Anamik Saha and Anna Zoellner (London: Palgrave Macmillan, 2016) Caldwell, John, “Cultures of Production: Studying Industry’s Deep Texts, Reflexive Rituals, and Managed Self-Disclosures,” pp. 199-213, in Media Industries: History, Theory, and Methods, eds. Jennifer Holt and Alisa Perren (London: Wiley Blackwell, 2009) Cohen, Nicole, “Making it in a freelance world,” ch. 17, pp 235-46; in in Making Media: Production, Practices, and Professions, eds. Mark Deuze and Mirjam Prenger (Amsterdam: Amsterdam University Press, 2019) Doyle, Gillian, Philip Schlesinger, Raymond Boyle, and Lisa W Kelly, “Why Does Film Policy Matter”, ch. 1, in The Rise and Fall of the UK Film Council (Edinburgh University Press, 2015). Dunn, William N., “The Process of Policy Analysis,” ch 1, in Public Policy Analysis: An Integrated Approach, 5th ed./Int. ed. (London: Pearson, 2014). Fisk, Catherine L., “Introduction,” pp. 1-27, in Writing for Hire: Unions, Hollywood, and Madison Avenue (Boston: Harvard University Press, 2016) Freedman, Des, “Media Policy and Media Industries,” Media Industries, vol. 1, no. 1, 2014, app. 5 pp. Havens, Timothy and Amanda Lotz, “Industrialization of Culture Framework and key economic concepts,” ch. 2, “Media Industry Mandates,” ch. 3, “Economic Conditions in Media Production, ch 5, in Understanding Media Industries, 2nd ed. (London: Oxford University Press, 2017), Havens, Timothy,”Netflix: Streaming Channel Brands and Global Meaning Systems,” pp. 321-31, in From Networks to Netflix (London: Routledge, 2018) Holt, Jennifer and Alisa Perren, “Media industries, a decade in review”, pp 31-44, in Making Media: Production, Practices, and Professions, eds. Mark Deuze and Mirjam Prenger (Amsterdam: Amsterdam University Press, 2019) Iordanova, Dina, “The Festival as an Industry Nod”, Media Industries Journal, vol. 1, no. 3, 2015 Jin, Dal Yong, “Cultural Globalization through Film Co-Productions in the Asia-Pacific Region,” ch. 1, in Asia-Pacific Film Co-productions: Theory, Industry and Aesthetics, eds. Dal Yong Jin and Wendy Su (London: Routledge, 2019) Larsen, Leif Ove, “New Voices, New Stories: Migrant Cinema and Television in Norway,” pp. 169-191, in European Cinema and Television: Cultural Policy and Everyday Life, eds. Ib Bondebjerg, Eva Novrup Redvall, Andrew Higson (London: Palgrave Macmillan, 2015) Lotz, Amanda D., and Horace Newcomb, “The production of entertainment media,” ch. 4, in Handbook of Media and Communication Research: Qualitative and Quantitative Methodologies, ed. Klaus Bruhn Jensen (London: Routledge, 2012) Meir, Christopher, “The Emergence of Pan-European Film Studios and its Implications for Coproduction Studies and Policy,” pp 121-136, in European Film and Television Co-production: Policy and Practice, eds. Julia Hammett-Jamart, Petar Mitric, Eva N. Redvall (London: Palgrave Macmillan 2018) Mitric, Petar, “Policy-Cycle Method in Studying Film Policy,” excerpt from PhD Dissertation, Co-produce or Perish: An Interpretive Analysis of European Transnational Film Policies (University of Copenhagen 2019) Mitric, Petar, “The European Co-productions Treaties: A Short History and a Possible Typology” in European Film and Television Co-production: Policy and Practice, eds. Julia Hammett-Jamart, Petar Mitric, Eva N. Redvall (London: Palgrave Macmillan 2018) Mitric, Petar, “Co-Development Initiatives in Europe: An Interview with Isabelle Fauvel” in European Film and Television Co-production: Policy and Practice, eds. Julia Hammett-Jamart, Petar Mitric, Eva N. Redvall (London: Palgrave Macmillan 2018) Mitric, Petar, “Co-production Case Study: Ida by Pawel Pawlikowski: lnterview with Ewa Puszczynska and Sofie Wanting Hassing” in European Film and Television Co-production: Policy and Practice, eds. Julia Hammett-Jamart, Petar Mitric, Eva N. Redvall (London: Palgrave Macmillan 2018) O’Neill, Deirdre, “Film and the Politics of Working Class Representation: The Inside Film Project,” ch. 9, in Routledge Companion to Cinema and Politics, eds. Y. Tziomakis and C. Molloy (London: Routledge, 2018). Paquette, Jonathan, and Eleonora Redaelli. Arts Management and Cultural Policy Research. (London: Palgrave Macmillan 2015). Redvall, Eva Novrup, “Television Writing and the Screen Idea System” in Writing and Producing Television Drama in Denmark from The Kingdom to The Killing (London: Palgrave Macmillan, 2013) Redvall, Eva Novrup, “Reaching Young Audiences through Research: Using the NABC Method to Create the Norwegian Web Teenage Drama SKAM/Shame” in True Even Adaptation: Scripting Real Lives, ed. Divinia Thornley (London: Palgrave Macmillan, 2018) Redvall, Eva Novrup, and Inge Ejbye Sørensen, “Hard Facts, Soft Measures: Gender, Quality and Inequality Debates in Danish Film and Television in the 2010s,“ Journal of Scandinavian Cinema, vol. 8, no. 3, 2018 Su, Wendy, “Is the China Party Over? Global Integration, State Intervention, and Changing China-Hollywood Relations: 2014–2018,” ch. 7, in Asia-Pacific Film Co-productions: Theory, Industry and Aesthetics, eds. Dal Yong Jin and Wendy Su (London: Routledge, 2019) Szczepanik, Petr,”Transnational Crews and Postsocialist Precarity: Globalizing Screen Media Labor in Prague”, ch. 7, in Precarious Creativity: Global Media, Local Labor, eds. M. Curtin & K. Sanson (Oakland: University of California Press, 2016) Bilag Bilag 1 Plakat: Broen, sæson I (Nimbus, u,åa) Plakat: The Bridge, sæson 1 (Wai, 2018) 