
1 Introduktion
   Identitetens skabelse og betydning i sociale sammenhænge har længe været genstand for debat. Fordi identitet er central i menneskesindet er mange felter beskæftiget med at udvikle en god identitesteori. Nogle  humanistiske  og  psykologiske  tilgange  undersøger  hvordan  identitet  opstår  gennem  fortællinger, mens kognitionsvidenskaben bruger naturvidenskabelig eksperimentel metode. Dette er en teoretisk opgave, som skal sammensætte de to forskellige tilgange.
   Kognitionsvidenskaben har været delt mellem forskellige teoriske paradigmer for de mange typer kognitive processer, men for nyligt er der blevet fremført et forslag til en samlet teori: at hjernen er en statistisk maskine hvis formål udelukkende er at minimere mængden af fejl når den forudsiger fremtiden (Prediction Error Minimzation - PEM). Det er en ambitiøs teori som påstår potentielt at kunne beskrive matematisk  alt  hvad  sindet  gør,  men  som  stadig  hovedsageligt  er  blevet  anvendt  på  simplere  kognitive processer.  For at teorien kan siges at være universel skal den også kunne forklare eller modbevise teorier om sindets mere komplekse aspekter som idenitetsskabelse. Derfor vil jeg i denne opgave undersøge om og hvordan observationer fra tre identitetsteoretikere, Jenkins, Bruner og Bamberg, kan forklares som PEM processer.  Hvis de kan, tyder det på at teorien potentielt kan anvendes på avancerede processer som identitetsskabelse.

2 Det Forudsigende Sind
2.1 The Free Energy Principle
Id´een om hjernen som en hypotesetestende maskine ses allerede i filosofi fra det 19. århundrede , og er også blevet diskuteret bl.a.  i kognitionspsykologien af Bruner et al. . Men det er først for nyligt at teorien kan beskrives matematisk og neurovidenskabeligt, og kan generaliseres til hele sindet.  Dette er gjort i teorien om Det Forudsigende Sind,  som udspringer fra en mere generel  teori: The Free Energy Principle .  er et teknisk term fra statistisk fysik. Det  sætter matematisk en øvre grænse for hvor usandsynlige tilstande et system befinder sig i, og dermed også for dets entropi på langt sigt.  Et selvorganiserende system, for eksempel en biologisk organisme eller en social struktur, bliver da ved med at eksistere udelukkende i kraft af at det minimerer sin frie energi, hvilket kan beskrives som en minimering af forudsigelsesfejl .
   The Free Energy Principle er kontroversiel  og favner bredt, men jeg vil i denne opgave  hovedsageligt  beskæftige  mig  konceptuelt  med  dens  anvendelse  på  hjernen,  nemlig  teorien  om sindet som en PEM mekanisme.1

2.2 Den Bayesiske Hjerne
PEM-teorien antager at hjernen fungerer Bayes-optimalt. Bayesiansk sandsynlighedsteori stammer fra statistisk informationsteori, formulerer en optimal udledning af sandsynligheden for en tilstand givet noget evidens, og bliver brugt i generel statistisk analyse . Netop fordi det er
matematisk optimalt, er teorien også, at hjernen bruger eller approksimerer Bayesiansk sandsynlighedsteori når den udleder tilstande om verden.
   Den Bayesianske udregning består af nogle få essentielle komponenter:  noget evidens, som probabilistisk indikerer nogle tilstande mere end andre; en a priori probabilistisk forventning om verdens tilstand; og estimater af usikkerheden omkring forventningen og evidensen. Usikkerhederne afgør da hvad har mest betydning; evidens eller forventning. Med disse komponenter kan man udregne et nyt probabilistisk estimat, som bruges som den nye forventning næste gang der kommer evidens, og også genestimere usikkerhederne .
   Den evidens, hjernen modtager, er sanseindtryk. Men sammenhængen mellem sanseindtryk og verdens tilstande, og mellem verdens tilstande indbyrdes, er meget kompleks. Derfor skal hjernen have avancerede statistiske modeller af hvilke tilstande der tilsammen skaber hvilke sanseindtryk - kaldet generative modeller, fordi de genererer forudsigelser om sanseindtryk i forskellige situationer. Den generative model er et centralt begreb: den er sindets formodning om hvordan verdens tilstande, hvordan de tilstande probabilistisk  har  indflydelse  på  hinanden,  og  hvordan  de  generer  de  sanseindtryk,  hjernen  modtager.   Det er  vigtigt  at  hver  generativ  model  består  af  flere  delmodeller,  som  hver  især  er  en  probabilistisk  sammenhæng mellem tilstande i verden, og som er hierarkisk inddelt efter specificitet: eksempelvist ville der være generelle modeller om lysforholds indflydelse på farver, og mere specifikke modeller om hvorvidt en genstand er i skygge, og hvilket materiale den består af, som alle er nødvendige for at forudsige hvilken bølgelængde lys der vil blive opfanget. Hjernen sammenligner da løbende alle de generative modellers forudsigelser med de faktiske sanseindtryk, og vurderer dermed baseret på hele konteksten hvilken generativ model der er mest sandsynlig. Læg mærke til at modeller der er for kontekstspecifikke kun virker i få situationer, og på sigt bliver fravalgt.  Det betyder at de valgte modeller er mere generelle, men også at der altid vil opstå små forudsigelsesfejl, som skal ignoreres af hjernen for at undgå at lave for specifikke modeller.  For at kunne gøre dette skal hjernen også have en model af den generative models forventede usikkerhed, altså hvilke tilstande der medfører at specifikke sanseindtryk er upålidelige.
   Kritisk,  så  er  menneskets  oplevelse  af  verden  ikke  baseret  direkte  på  sanseindtryk,  men  i  stedet  på hjernens generative model af verden.  Det, vi oplever, er altså hjernens løbende opdaterede bedste gæt på verdens tilstand. Dette bliver tydeligt for eksempel ved eksperimenter hvor deltagere bliver vist et hus til det ene øje og et ansigt til det andet:  selvom sanseindtrykkene stemmer bedst overens med at de ser på en husansigt blanding oplever de det ikke, fordi hjernen med stor sikker ikke forventer det, og i stedet oplever de en skiften mellem at se et ansigt og et hus. 

Ifølge The Free Energy Principle er sindets eneste funktion at minimere forskellen mellem de forudsagte og  faktiske  sanseindtryk  (PEM).  E´n  måde  at  gøre  det  på  er,  som  beskrevet,  passivt  at  ændre  valget  af generativ model til at passe bedre med de modtagne sanseindtryk. Men det er en vigtig del af teorien at hjernen også kan udføre Active Inference (udledning gennem handling), altså aktivt udføre handlinger som  ændrer  verdens  tilstand  sådan  at  de  faktiske  sanseindtryk  stemmer  overens  med  de  forventede.  Et eksempel kunne være at bevæge kroppen for at kunne se en genstand fra en vinkel, hvor der ikke står ting i vejen. Active Inference er ikke i sig selv en udledning om verden, men det kan ikke desto mindre bidrage til bedre modeller og PEM på langt sigt.  Dette kan minde om måden hvorpå videnskabsmænd gør handlinger for at fremprovokere hændelser der beeller afkræfter deres hypoteser - i virkeligheden ville den opførsel netop blive set som en type Active Inference i PEM teorien.
   For at hjernen kan foretage Active Inference må den have en model over hvilke tilstande der generelt generer forudsagte sanseindtryk, og hvilke handlinger der ville resultere i de tilstande. Men det nødvendiggør at en del af den generative model estimerer hvad der udgør det system, som hjernen selv er en del af, og  også  hvordan  det  system  vil  opføre  sig  i  forskellige  situationer.  Det  er  da  denne  løbende  opdaterede delmodel som skaber den menneskelige oplevelse af at have et selv. Der er allerede gjort forskning i opdatering af kropsmodellen , men Hohwy gør det klart at anvendelsen af PEM implementation af selvoplevelsen stadig kræver udbygning . Det er netop det jeg vil forsøge at bidrage til ved at undersøge hvordan PEM teorien kan leve op til andre teorier om selvet.

2.3 Theory of Mind - at se sig selv gennem andre
Hjernens  generative  model  af  verden  bliver  særligt  kompleks  når  den  skal  indeholde,  at  der  er  andre systemer,  nemlig mennesker,  som også løbende opretholder en model af verden.  Her skal et psykologisk begreb introduceres: Theory of Mind (ToM).
   At  udføre  ToM  betyder  at  forestille  sig  andres  sindstilstand  så  man  kan  forudse  deres  handlinger, hvilket er nødvendigt for at kunne deltage meningsfyldt i de fleste sociale kontekster.3 ToM er for nyligt blevet matematisk implementeret som en PEM process , hvilket tillader det at blive simuleret i en forsimplet spilteoretisk kontekst.4 Her konceptualiseres ToM som at hjernen simulerer forskellige generative modeller på den andens vegne for at estimere deres forudsigelser og forudsige deres opførsel, som så kan sammenlignes med den faktiske opførsel.  På denne måde kan den andens generative model af verden estimeres.  For at undgå uendelig rekursion af typen  osv.   er  det  nødvendigt  at  sætte  en  grænse  på  hvor  mange  rekursioner  sindet  gør,  fordi  forudsigelserne alligevel bliver for usikre til at være brugbare. Det er stadig en stor udfordring at modellere ToM i mere komplekse sociale sammenhænge.

3 Fortælling og identitet
3.1 Individuelle og gruppers identitet
For  at  kunne  anvende  PEM  teorien  på  identitetsskabelse  vil  jeg  i  de  følgende  afsnit  gennemgå  nogle centrale teoretikere på emnet.  En vigtig idenditetsteoretiker er sociologen Richard Jenkins, som beskriver identitet som menneskets evne til at differentiere sig fra hinanden, og at klassificere andre som individer og dele af et fælleskab. Identiteten er en relationel proces, og grundlæggende social, som er grundlæggende for vores ageren og plads i verden, og for overhovedet at kunne have en menneskelig verden som vi kender den . Den er grundlagt i sprog, og både påvirker, men også påvirkes af, vores handlinger. Den kommer ud af individets interne forhold og selvdefinitioner, men også ved internalisering af andres be- eller afkræftelse. Identiteten er desuden altid knyttet til en eventuelt imaginær krop , og en forestilling om fremtiden .
   Gruppetilhørsforhold er også en del af identiteten.  Grupper eksisterer kun når deres medlemmer ved de er en del af dem,  deres identitet opstår ligesom individets igennem interaktion og  kan  også  bruges  strategisk  som  branding,  men  er  forskellige  i  at  de  bygger på  ligheder  i  stedet  for  forskelle.  Gruppe-  og  individidentiteter  er  dog  indbyrdes afhængige,  ´et  fænomen  som  kan  opdeles  grovt  i  tre  forskellige  ordener:   ´en  for  individer,  ´en  for  deres interaktion med andre, og ´en på et bredere institutionelt plan .

3.2 Fortællingens indflydelse på identitet
Psykologerne Jerome Bruner og Michael Bamberg argumenterer for, at fortællinger er grundlæggende for identitetsskabelsen.
   Bruner kalder selvskabelse for en  , hvor selvet er protagonisten i en standardstruktureret livsfortælling  som sammenlignes med andres fortællinger for at differentiere sig fra dem . Selvfortællingen skal skabe en balance mellem indre og ydre, autonomi og at leve op til andres forventninger, og skabe en forklaring når  handlinger  afviger  fra  normen.   Desuden  lader  det  til  at  tab  af  evnen  til  at generere fortællinger leder til et tab af selvet .
   Bamberg skelner mellem selvet og identiteten. Selvet er her den synkrone oplevelse af at være et selv med agens, mens identiteten er en diakron integration af selvet. Bamberg udpeger tre dilemmaer som selvskabelsen skal navigere mellem: at kunne være den samme person over tid  men  samtidig  udvikle  sig;  at  kunne  være  en  unik  person,  men  også  minde  om  andre;  og  at  skelne mellem ens indflydelse og verdens inflydelse på ´en.  Selvet starter da fra dilemmaet om agens og unikhed, mens identiteten starter ved integreringen over tid, hvorfra de er medskabere af hinanden .
   Selvfortællingen er da brugbar fordi den redegør for hvordan navigationen mellem de tre dilemmaer   har skabt identiteten , særligt over tid. Her skelner Bamberg desuden mellem  og . Den første betegner livshistorierne, som fortælles i retrospekt og kun indeholder hvad der er vigtigt for den overordnede sammenhæng. Den anden er da de fortællinger der løbende bruges til at forstå og positionere sig selv, og som mere direkte viser hvordan folk ønsker at blive forstået, og derfor er vigtige at undersøge.
   Det skal nævnes at der findes forskellige forståelser af fortællingsbegrebet.  Fortællingen kan ses som en  tekst,  eller  som  en  måde  at  konstruere  viden  og  mening  på.  Bruner  forstår  det  som  en  tankeproces, anderledes fra den logiskvidenskabelige tankegang der producerer argumenter . Andre  definitioner  lægger  også  vægt  på  andre  aspekter,  for  eksempel  på  fortællingens  kommunikative aspekter,  på  at  den  skal  indeholde  et  menneskeligt  og  oplevelsesmæssigt  aspekt , eller på fortællingens tidslige og kausale struktur.

4 Fortælling og identitet i det forudsigende sind
4.1 Identiteten: systemets model om sig selv
I det følgende vil jeg diskutere, hvordan PEM-teorien kan kan forklare Jenkins', Bruners og Bambergs observationer omkring identitetsskabelse. Først vil jeg forklare nogle generelle aspekter ved identitet gennem PEM-teorien, herunder dens relation til agens og sociale karakter. Derefter følger mere specifikke diskussioner af identitetens grundlæggelse i sprog, og om den har en essens eller udelukkende er konstrueret. Bemærk at jeg her ikke tager højde for simplere kognitive processer som perception og hukommelse.
   Oplevelsen af at være et selv og have en identitet må stamme fra den del af hjernens generative model, som omhandler systemet selv - den selvmodel som Hohwy omtaler , og som
er nødvendig for at kunne forudsige sig selv i fremtiden og udføre Active Inference. Jenkins' markering af  identitetens  forbundethed  med  fremtiden er  forklaret  af  at  modellens  formål netop er at forudsige.  Det er også oplagt, at identiteten bygger på forskelle, og bruges til at differentiere mennesker:  det er kun når modeller laver forskellige forudsigelser at de gør en forskel
-  identiteter,  som  ikke  er  forskellige,  ville  ikke  hjælpe  hjernen.   Dog  må  identiteten  bestå  af  hierarkiske delmodeller, som har indflydelse på hinanden:  det kunne for eksempel være hvordan , , ,  og  statistisk hænger sammen med opførsel, og med hinanden. Dermed har identiteter også ligheder i kraft af delte generelle modeller.
   Nu kan man i PEM teorien beskrive Bambergs skelnen mellem identitet og selv:  identiteten er samlingen af de generelle delmodeller som hjernen anvender på sig selv eller andre, mens  selvet  er  de  delmodeller  som  estimerer  systemets  bestanddele  og  indflydelse  på  omverdenen.5   De to modeller må da modulere hinanden, og bliver også modulereret af midlertidige tilstande som følelser. At både identitet og selv estimerer kvaliteter ved et fysisk system, stemmer med at de skal være bundet på en krop .  At navigere mellem agens og omverdenens indflydelse kan nu beskrives som at systemet opdaterer sin model for hvilke tilstandsændringer den kan og ikke kan frembringe, hvilket understøtter at selvet er direkte forbundet med agens .  Oplevelsen af agens sker så, når systemet estimerer at det udfører Active Inference.  At handling og identitet hænger indbyrdes sammen er naturligt: interne modeller, særligt af selvet, former og bliver formet netop af handlinger (se figur 1).

     At identiteten skabes på grænsen mellem det indre og ydre og i interaktion  forklares  af  at  modelopdateringen  afhænger  af  både  indre  forventninger  og feedback fra andre mennesker.  Derfor er identiteten social, men også fordi gode modeller for identitet er afgørende for Theory of Mind .
   Gruppeidentiteter  findes  også  i  PEM  teorien.   I  The  Free  Energy  Principle  er  individer  og  grupper blot to forskellige typer selvorganiserende og derfor forudsigende systemer. Jenkins' forskellige ordener kan  da  forstås  som  dele  af  samfundets  hierarki  af  modeller,  og  det  at  undersøge dem er en måde for samfundet at forbedre sin model om sig selv.  Gruppetilhørsforhold bliver en generel delmodel i individets identitet, og grupper må nødvendigvis bygge på ligheder  for at det er brugbart at lave de samme forudsigelser på tværs af mennesker.  I overensstemmelse med Jenkins' krav  skal grupper modelleres i sindet for at blive et fysisk system eller betyde noget for verden. Dog kan man i PEM teorien godt tale om ubevidste gruppetilhørsforhold.
     At identiteten er grundlagt i sprog er mere i konflikt med The Free Energy Principle. PEM er ikke afhængigt af sprog: teorien kan generaliseres til andre systemer end mennesker. I stedet er sindets generative modeller afhængige af kategorisering: at knytte specifikke delmodeller sammen. Sprogets relation til sindets generative modeller er et for stort spørgsmål til at undersøge her.  Man kunne dog  måske  beskrive  det  som  arbitrære  handlinger  der  gennem  statistisk  læring  bliver  associeret  med specifikke modeller på tværs af hjerner, så generative modeller kan kommunikeres.  Dermed bliver sprog i stedet grundlæggende for repræsentationen og kommunikationen af identiteter, hvilket er en nuancering af Jenkins' påstand.  At kalde nogen  sandsynliggør for andre hjerner at nogle specifikke modeller skal anvendes.
   PEM teorien har også en holdning til debatten om hvorvidt identiteten har en essens, eller kan forhandles fuldstændigt. Foreløbigt har de matematiske implementationer af PEM-systemer nogle givne, uforanderlige værdier, men som har for vag og generel en effekt til at kunne kaldes en essens.  Desuden har systemets model af sig selv, dets identitet, ikke nogen sådanne faste værdier, og kan teoretisk opdateres fuldstændigt. Der kan dog være dele af identiteten som er praktisk umulige at ændre, hvis der vedvarende kommer evidens for modellen, eller hvis det er nemmere for sindet at lave Active  Inference  eller  ignorere  modstridende  evidens  end  at  opdatere  sin  model.  Jenkins'  eksempler  på primære identiteter som køn og menneskelighed  opfylder dette. Der findes dog eksperimentelle og patologiske omstændigheder hvor meget grundlæggende modeller opdateres.7 Man kunne forestille sig at PEM teorien på sigt kan bruges til at undersøge hvilke dele af identiteten der kan ændres hvornår.

4.2 Fortællingen: at opdatere den generative model
I det følgende vil jeg give en PEM forklaring på hvordan fortællinger kan bruges til at skabe en identitet. Først  vil  jeg  gå  ind  i  hvordan  fortællingen  kan  ses  som  tankegang,  og  derefter  hvad  det  vil  sige  for fortællingen som tekst. Derefter vil jeg relatere den til termer som Discourse/Story distinktionen og  og , og give et forslag til en forståelse af fiktionalitet i PEM teorien.
   Hvis identitet forstås som samlingen af sindets generelle modeller for sig selv, hvordan kan fortælling så bruges til at skabe identitet?  Først må der kunne skelnes mellem fortælling som tankegang og tekst. Den første skal da være en kognitiv proces som opdaterer identitetsmodellerne uden ny evidens. I PEM teorien  er  dette  ikke  nyt,  8  men  det  er  stadig  et  spørgsmål  hvordan  det  præcis  foregår.   Det  kunne  ses som en simulering af delmodeller over tid hvor den mest konsistente række af modeller bliver udvalgt, og på  den  måde  kan  bruges  til  at  genere  en  selvkonsistent  identitetsmodel  som  også  er  præcis  i  fremtiden. Dette forklarer hvorfor en tidslig og temporal struktur fremhæves som et fortællingskendetegn . Ved at simulerer hvordan systemet selv og omgivelserne opfører sig over tid er fortællingen da også oplagt til estimere systemets agens:  på den måde bliver identitetskonstruktionen gennem fortællingen en del af skabelsen af selvoplevelsen . Eksempelvist kunne den mest konsistente model være ´en hvor systemets egne tilstande ikke har betydet meget for dets handlinger,


for eksempel hvis man bliver fysisk tvunget, hvilket leder til en oplevelse af agensløshed - hvilket, hvis det sker ofte, opdaterer identitetsmodellen til at forvente agensløshed i fremtiden også.  Det er heller ikke overraskende  at  fortællingen  fokuserer  på  afvigelser  fra  normen ,  som  jo  netop  er forudsigelsesfejl som indikerer at den generative model skal opdateres. Et tab af evnen til at fortælle medfører så i PEM teorien også et tab af den selvkonsistente identitet, men ikke af selvet, den synkrone oplevelse af agens og kropslighed.
   Den fortællende tankegang adskiller sig nu tydeligt fra beskrivelsen, som blot referer til verdenstilstande og modeller, og den logiskvidenskabelige tankegang , som kun opdaterer specifikke delmodeller uafhængigt af en tidslig sammenhæng.

     Fortællingen som en tekst er da derimod en (ofte sproglig) opførsel som repræsenterer tidsligt sorteret den  række  modeller  der  blev  udvalgt  af  fortællingstanken,  sådan  at  andre  også  kan  simulere  dem.   10 Dermed kan man forbedre sine modeller om det de fortæller om ved at lytte til dem - særligt giver dette en unik adgang til feedback på ToM modeller, hvilket forklarer at fortællinger ofte indeholder menneskelige aspekter .  Man kan så også ændre andres modeller om sig selv gennem selvfortællingen, for  at  få  mere  præcis  feedback  på  sigt,  men  også  for  at  fremprovokere  forventede  indtryk,  altså  Active Inference.   Et  eksempel  på  kunne  være  at  udgive  en  selvbiografi:   selve  den  interne  identitetsskabelse er allerede gjort i kraft af den er skrevet, men den skal udgives for at andre kan bekræfte den, og for at  forbedre  andres  modeller  af  forfatteren  så  de  kan  give  ham  bedre  feedback  i  fremtiden.   At  skrive selvbiografien  så  den  giver  et  specifikt  indtryk  er  da  en  type  Active  Inference,  som  får  folk  til  at  give feedback der passer med identitetsmodellens forudsigelser.
Fordi fortællingen som tekst er en repræsentation af tankegangen deler de mange karaktertræk.
PEM teorien muliggør også en skelnen mellem Story og Discourse, hvor Story er de specifikke, tidsligt ordnede modeller, og Discourse er alle de mere generelle modeller der bliver anvendt. En konnotationsforskel ville eksempelvist være brug af forskellige generelle modeller men de samme specifikke modeller.  Det forklarer også begrebet   som statistiske lærte sammenhænge mellem modeller.
   En  skelnen  mellem    og    er  også  meningsfuld. Fordi  fortællingens  formål  i  PEM  teorien  i  sidste  ende  er  at  forudsige  fremtiden,  er  meget  specifikke repræsentationer af handlinger problematiske, og den overordnede sammenhæng i forhold til nutiden vægtes højest. Derfor har Small Stories en mere direkte sammenhæng med opfattelsen af den specifikke situation, og dermed opførsel, hvor Big Stories vil være mere orienteret mod mere generelle modeller. En naturvidenskabeligt eksperimentel tilgang vil altid skulle vurdere hvilken type fortællinger der egner sig bedst til at undersøge deres forsnkningsspørgsmål. 
     Her er også en indgang til en forståelse af fiktionalitet.  En fiktion har stadig specifikke modeller for de fiktive karakterer og steder, en story, hvilket også udpeges af Cohn .  Men de specifikke modeller anvendes  ikke  i  situationer  uden  for  den  fiktive  kontekst.  Sindet  skal  så  udlede  om  det  er  en  fortælling er  fiktionaliseret.   Dette  kan  ses  baseret  på  statistisk  lærte  sammenhænge  mellem  fiktionstilstanden  og andre  tilstande  som  idiomer  eller  titlen  ,  eller  når  de  specifikke  modeller  giver  inkonsistente forudsigelser i andre kontekster, som for eksempel magi. Fiktion kan dog stadig bruges til at opdatere generelle modeller (f.eks. om følelses- og videnstilstande). Fordi fiktionen ikke er afhængig af at skulle lave  konsistente  specifikke  forudsigelser  kan  den  måske  endda  struktureres  til  at  opdatere  de  generelle modeller  på  en  mere  optimal  måde,  og  får  hermed  en  funktion  for  mennesket.   Fordi  det  er  rette  mod generelle modeller er fiktion også bedre egnet til at udforske identitet generelt, end til at fiksere en specifik identitet.
   Læg mærke til, at fiktion kan adskilles fra løgn og vanvid ved at godtage opdateringerne af de generelle modeller fra fiktion leder til PEM, mens de fra løgn eller vanvid ville lede til forudsigelsesfejl. Netop derfor er det fordelagtigt i at begrænse andre i at lyve eller udtrykke vanvid gennem sociale normer.11. Derimod kan de overraskelser mennesker opsøger - for eksempel som i gyserfilm - give mening som inputs der, selvom de indeholder forudsigelsesfejl, kan bruges til at forbedre de generative modeller og på langt sigt bidrage til PEM.
   Grundene til fortællingens specifikke struktur kan sandsynligvis også blive undersøgt i PEM teorien. Noget er antydet i det tidligere, og noget afhænger sandsynligvis af andre kognitive og sociale processer. Der er allerede forskning som undersøger det at læse en fortælling og forstå dens plot som en PEM proces ,  men  jeg  vil  ikke  gå  mere  ind  i  det  her;  det  er  et  stort  projekt,  som  ville  kræve  en dybere indførelse i narratologisk teori.

5 Konklusion
   Jeg har givet en umiddelbar konceptuel fortolkning af nogle teoretiske observationer af Jenkins, Bruner og Bamberg vedrørende identitetsskabelse gennem fortælling. Umiddelbart er The Free  Energy Principle  og PEM teorien i stand til, konceptuelt, at forklare disse observationer, og endda i nogle tilfælde nuancere eller beggrunde dem. Dette er spændende, fordi det antyder at man i princippet kunne begynde at lave formelle modeller og testbare forudsigelser for, hvordan mennesker skaber og opretholder deres identitet. Dette begynder at give mulighed for at samarbejde på tværs af disciplinerne, hvor kognitionsvidenskaben kan bidrage til at nuancere eller understøtte forskellige identitetsteorier, men samtidig er afhængig af at blive vejledt af de mere humanistiske fag for at kunne stille de rigtige spørgsmål.  Dog skal det siges, at det matematiske og eksperimentelle arbejde, der skal til før et så komplekst fænomen som identitetsskabelse kan undersøges uden at simplificere for kraftigt, har sine egne udfordringer. Men allerede nu kan identitet- steorierne bidrage til at forme fremtiden for teorien om det forudsigende sind, som til gengæld også kan bidrage med en konceptuel forklaringsstruktur, der kan anvendes på og give nuance til den igangværende debat om identitet og fortælling.




