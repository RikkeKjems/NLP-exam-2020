Kvalitativt 
Dataindsamling Multisyge patienters perspektiv undersøges ved semistrukturerede fokusgruppe interviews. Fokusgruppeinterviews er udvalgt blandt andet fordi data er på gruppeniveau og dermed producerer data om sociale gruppers fortolkning, hvilket i denne undersøgelse er de multisygepatienters perspektiver på behandlingskoordinationen i forbindelse med deres forskellige ambulante sygehuskontakter. Den sociale interaktion, som fokusgruppeinterview er med til at skabe, giver mulighed for at producere viden om betydningsdannelse og sociale praksisser, hvilket er anvendeligt i denne undersøgelse for at kunne få et indblik i hvordan patienternes forståelse og oplevelse er af behandlingskoordinationen i deres forløb.  
Informanter Informanterne er patienter der er rekrutteret i forskellige ambulatorier: hjerte, lunge og endokrinologi på Regionshospitalet i Silkeborg. Der er opstillet følgende krav til rekrutteringen: 1. Patienterne skal være over 18 år, 2. Patienterne skal have tilknytning til mere end et ambulatorie, 3. Patienterne skal ikke være under udredning, men i behandling for konstateret sygdomme, 4. Patienterne skal have mere end en kronisk sygdom, 5. Patienterne skal være ved sine fulde fem og selv være i stand til at svare på stillede spørgsmål, 6. Patienterne skal forstå og snakke dansk, 6. Patienterne skal have flere kontrollere end blot årlige sygdomskontrollere  
Interviewguide Der er udarbejdes en interviewguide for at danne en ramme om interviewet og for at holde fokus under interviewet. Den semistruktureret interviewguide giver mulighed for at forfølge opstående temaer, samt giver mulighed for at give interviewet struktur i form af de forudopstillet temaer i interviewguiden. Interviewguiden bygger på en induktiv tilgang, hvor der teages udgangspunkt i Agency for Healthcare Research and Quality’s Framework. Interviewguiden deles op i temaer, forskningsspørgsmål og interviewspørgsmål.  
Etik Patienterne er blevet informeret om projektet og har sagt ja til at deltage og til at blive kontaktet med henblik på et fokusgruppeinterview. Inden fokusgruppeinterviewets start har patienterne modtaget information om undersøgelsen og har underskrevet en samtykkeerklæring på deres deltagelse. Informanterne vil blive anonymiseret blandt andet ved brug af fiktive navne og uden at oplyse deres alder. Informanterne blev 
ligeledes informeret om deres mulighed for at trække sig fra interviewet og deres mulighed for at undlade at besvare spørgsmål, hvis ikke de havde lyst. 
 
 
Tematiseringer 
 Hovedspørgsmål 
  
 
Generel oplevelse af at komme i flere ambulatorier 