Den biopsykosociale model (BPS) ser på sygdom med et tværfagligt blik. Sygdom skal forklares som helhed, hvor både biologiske, psykologiske og sociale aspekter spiller ind. Disse faktorer omslutter hinanden og skal beskrives i samspil. Man vil altså ikke nøjes med at se på en faktor, men se på hvordan alle tre faktorer interagerer.Hvor mange modeller vil se sygdom som et rent biologisk fænomen, altså forårsaget af fx gener, bakterier eller virus, vil BPS-modellen se sygdom som forårsaget af både disse biologiske faktorer, men også af patientens psykologiske faktorer som holdninger, følelser og adfærd, og af patientens sociale forhold, fx uddannelse og sociale gruppe. Ligeledes skal diagnosen stilles med hensyntagen til disse faktorer i udredningen.Når sygdommen skal behandles, kræver det også at man inddrager alle tre faktorer. Det er altså ikke nok med medicinering. Der skal også foretages ændringer på psykologisk og socialt niveau, hvis det er nødvendigt. Patienten ses som et aktivt individ, der både har ansvar for hvordan sygdommens forløb bliver, men også for at overholde behandlingen. Behandleren har derfor et stort ansvar i at informere og hjælpe patienten, til bedst muligt at forstå behandlingen. Ifølge BPS-modellen vil personer altid befinde sig i et spektrum mellem sund og syg. Relationen mellem sund og syg beskrives ikke som om man enten er rask eller syg, man kan være et sted imellem. For eksempel vil en velreguleret diabetes patient, som Emma da hun bor hjemme, vil kunne ses som rask, men syg. Hun har en sygdom, men når kontrol vil hun opfattes som rask. En anden mulighed er at man er syg, men rask, fx en person med en funktionel lidelse. Personen opfattes som syg, men har ingen somatiske symptomer.De biologiske faktorer i Emmas case er hendes diabetes-diagnose. Det er en kronisk sygdom og vil følge hende resten af livet, men kan holdes nede hvis den er godt kontrolleret. De psykologiske faktorer ses fx i de bekymringer Emma har i starten. Hun har svært ved at acceptere sygdommen, og kan ikke lide injektionerne, da de minder hende om den. Samtidig fylder frygten for følgesygdommene. Angsten for ikke at have passet sygdommen godt nok, fører til mere bekymring for evt. at skulle have amputeret foden og andet. Casen viser også at modellen ikke er stationær. Efterhånden som Emma vænner sig til sin diabetes, begynder bekymringerne også at fylde mindre og hendes holdning til sygdommen ændres. Efter hun er flyttet hjemmefra, bliver hun mere rolig, tager færre hensyn til sin diabetes og passer sygdommen dårligere.I forhold til sociale faktorer ses det i casen at familien spiller en stor rolle. De hjælper i starten med at få tilpasset sig sygdommen og støtter op om Emma ved at følge samme kost og livsstil som hende. På den måde bliver det også nemmere at overholde det for hende. Da Emma flytter hjemmefra, ændres hendes sociale omstændigheder. Det bliver sværere at opretholde samme livsstil og hun begynder at glemme måltider og motion. Hendes nye gruppe af venner har en anden livsstil end hun er vant til, og den smitter af. Hun går meget op i skolen og får gode karakterer her, men det blive sværere for hende at opretholde samme niveau i forhold til hendes diabetes.
2aFormålet med sygdomsopfattelse er for personen at danne en guide til hvordan han eller hun skal håndtere sin sygdom og leve sit liv. Sygdomsopfattelsen er ikke konstant, men ændres i løbet af sygdomsforløbet. Common-sense-modellen er en model for, hvordan en person opbygger sin sygdomsopfattelse. Den bygger på at personen, ud fra hverdagsviden, vurderer sine symptomer og derfra finder ud af hvordan han eller hun vil handle. Denne handling er individuel og afhænger af hvilken person der oplever symptomerne og dennes sygdomsopfattelse.Sygdomsopfattelse bygger på en række komponenter:Sygdomidentitet er den måde man navngiver sine symptomer. Da Emma er diagnosticeret, er der ikke den store variation. Dog kan man se på den måde hun opfattede sår som dårligt blodomløb, da hun var yngre, som et forsøg på at sætte navn på symptomer. Årsag, i et forsøg på at forstå sygdommen, vil de fleste personer prøve at finde en årsag til deres sygdom. Tidsperspektiv, man vil danne sig en ide om hvad tidsperspektivet er for sygdommen når man begynder at opleve symptomer. Denne ide kan svinge meget alt efter personens sygdomsopfattelse. Da Emma har en kronisk sygdom, vil den være med hende resten af livet. Kontrol handler både om den personlige kontrol over sygdommen, samt de effekter behandlingen formodes at have. Emma har i sin opvækst stor hjælp fra sin familie til at opretholde kontrol over sygdom og behandling. Denne kontrol slækker hun på da hun flytter hjemmefra, og antager at den tidligere stramme kontrol stadig må gavne.Konsekvenser handler om, hvor meget personen forventer at sygdommen vil påvirke dennes liv. Her ændres Emmas sygdomsopfattelse meget. Da hun var yngre fyldte konsekvenserne meget for hende og hun var bange for udvikling af følgesygdomme og deres betydninger. Senere, da hun er flyttet hjemmefra, begynder hun at underkende konsekvenserne mere. Frygten for følgesygdommene er forsvundet, og hun begynder at passe sin diabetes dårligere, og ser ikke et problem i at blodsukkeret er blevet mere ustabilt. Emotionelle repræsentationer er de følelser man har omkring sin sygdom. De kan ses i forbindelse med konsekvenser, da de spiller ind på den måde man forestiller sig konsekvensen af ens sygdom. Hvis man er meget præget af frygt og bekymring, kan det munde ud i katastrofetænkning, hvor man forestiller sig de værste scenarier. Som beskrevet ovenfor ændres Emma tilgang til sin sygdom. Frygten fyldte meget da hun var yngre, hvilket medførte katastrofetænkning, når hun forestillede sig at sår og vabler vil ende med amputation. Da Emma er blevet ældre, fylder frygten ikke på samme måde i hendes liv, og hendes tanker om sygdommen er ikke så negative.Emma starter altså ud med en negativ sygdomsopfattelse præget at frygt og bekymring. Efterhånden som hun bliver ældre og vænner sig til sygdommen, ændres hendes syn på denne til en, måske ikke positiv, men mere neutral sygdomsopfattelse. 2bCoping er den måde en person håndterer en stressende eller belastende situation, for eksempel et sygdomsforløb. Sygdomopfattelse har stor betydning, da det påvirker den måde personen vælger copingstrategi. Igennem et sygdomsforløb vil en person ændre sin måde at cope på mange gange.Emma benytter forskellige copingstrategier gennem sit sygdomsforløb. I et forsøg på ikke at blive mindet om sin diabetes, bruger hun til at starte med en undgående copingstrategi. Hun får sine forældre til at give hende injektionerne og nægter at kigge på når det sker. På den måde forsøger hun at undgå at tænke på problemet. Samtidig bruger hun også en uhensigtsmæssig copingstrategi, nemlig katastrofetænkning, når hun forestiller de værst tænkelige scenarier, i form at de følgesygdomme hun har risiko for.Efterhånden som Emma tilpasser sig sygdommen skifter hun til en aktiv form for copingstrategi. Hun og familien lever en diabetesvenlig livsstil med tilpasset kost og regelmæssig motion. Der er generelt stor kontrol over sygdomshåndteringen. Det kunne også betegnes som en problemfokuseret copingstrategi, hvor livsstilen er tilpasset i forsøg på at undgå potentielle komplikationer. Gennem opvæksten lærer Emma at være sin egen behandler. Hun lærer at administrere sin egen medicin, og gennem rutinerne i hverdagen er sygdommen kontrolleret.Da Emma er flyttet hjemmefra, ændres hendes copingstrategi igen til en mere emotionel coping. Hendes holdning til pasning af sygdommen slækkes, og hun nyder den større frihed hun har fået, selvom det sker på bekostning af den velregulerede diabetes hun havde. Hendes måde at håndtere sygdommen er tilpasset det liv hun gerne vil have. Selvom hun passer sin diabetes dårligere, måler hun dog stadig blodsukker og tager stadig sin insulin regelmæssigt.
3a Komplians betyder om patienten overholder det behandlingsforløb, forskrift eller ordre som lægen har givet. Kompliansbegrebet afspejler et mere gammeldags lægebillede, hvor lægen ses som en autoritet og patienten skal følge dennes ordrer.Adhærens betyder om patienten overholder den aftale som patient og læge har lavet sammen i fællesskab. Her tages højde for patientens autonomi, idet aftalen er lavet i samarbejde mellem de to parter. Aftalen er indgået i ligeværdighed og skabes ud fra enighed mellem patient og behandler. Lægens rolle er ved adhærens mere patientcentreret og mindre autoritær.3bDa Emma bor hjemme, er hendes grad af koplians høj. Dette er stærkt hjulpet af familien, som vælger at leve med samme livsstil som Emma, og dermed hjælper med at overholde behandlingen. Man kunne dog forestille sig at Emmas grad af komplians i starten ikke ville have været lige så høj uden forældrenes hjælp. Emma gør der meget for at undgå at tænke på sin sygdom. Hun vil ikke give sig selv injektioner og vil i begyndelsen slet ikke kigge på. Hvis hun skulle have stået alene med behandlingen, kunne man forestille sig, at hun ikke ville kunne overholde den i samme grad.Efterhånden som Emma tilpasser sig sygdommen og vænner sig til behandlingen, stiger hendes komplians også. Hun lærer selv at styre medicinen og følger den anbefalede livsstil i forhold til kost og motion.Emmas ændring i levemåde da hun flytter hjemmefra, medfører også en ændring i komplians. Selvom hun stadig måler blodsukker og tager sin insulin regelmæssigt, bliver hun dårligere til at overholde måltider, og får ikke motioneret regelmæssigt. Hendes nonkomplians eller nonadhærens stiger altså. Dette er til dels en tilsigtet adfærd. Emma ved hvad hun skal gøre for at leve bedst med sin sygdom. Alligevel vælger hun at slække på anbefalingerne om kost og motion. Dette sker ud fra overbevisningen om, konsekvenserne ikke kan være så store, da hendes diabetes tidligere har været velkontrolleret.3cDet er svært at forbedre patienters komplians. Resultater bliver bedre når patienten inddrages, altså ved at forbedre deres adhærens. Ved at lægge behandlingsplanen i samarbejde med patienten sikres at den tilpasses dennes dagligdag. Diabeteslægen kan altså forsøge at inddrage Emma i beslutningerne. Ved at lægge en plan sammen, kan de tilpasse den hendes nye liv som studerende, og dermed give hende bedre mulighed for at passe sin diabetes, samtidig med at der er tid til venner og studie. Derudover ses der ofte bedre adhærens når patienterne får hyppig kontrol i sundhedsvæsenet. Ved kontrollerne får patienten feedback, både på den nonkompliante og den kompliante adfærd. Kontrollen får bedre effekt hvis der også indgår en samtale mellem læge og patient. Det er her vigtigt at lægen ikke afbryder patienten og giver plads til at denne kan dele både symptomer, men også følelsesmæssige aspekter.En anden vigtig ting for forbedring af adhærens er uddannelse af patienten. Nonadhærens sker ofte når lægens forestilling ikke stemmer overens med patientens. Lægen kan have svært ved at sætte sig ind i patientens tanker, men kan også have svært ved at vurdere, hvor meget patienten ved om sin sygdom. Hvis diabeteslægen skal forbedre Emmas adhærens, vil det altså være en god ide at hjælpe hende med at få en bedre forståelse for sin sygdom. Det kan ske ved undervisning i hvorfor et stabilt blodsukker er vigtigt, samt hvilke konsekvenser det kan have hvis hun ikke følger sin behandling.