
En retorisk analyse af retorisk handlekraft og onlinefællesskaber på Instagram via hashtagget #kronisksyg
1. Indledning
Det særlige ved nye digitale medier som Instagram er, at de gør det muligt at ramme et bredt publikum på kort tid og skaber mulighed for interaktion og deltagelse, som gør online fællesskaber mulige (Gurak&Antonijevic 2009: 499-501). Disse kan bl.a. skabes via hashtags, som er bemyndigende og fungerer som mobiliserende paratekster (Hougaard 2018: 99). Som retorisk kritiker finder jeg det særdeles interessant, at et enkelt #-symbol på Instagram kan bidrage til interaktion og meningsdannelse. Det fører mig videre til opgavens problemformulering:


Med afsæt i hashtagget #kronisksyg vil jeg, gennem en nærlæsning, undersøge, hvordan Instagrambrugerne  og , via onlinemediet, etablerer og tilskriver retorisk handlekraft i forbindelse med at skabe onlinefællesskaber. Analysen tager udgangspunkt i Elisabeth Hoff-Clausens teori om online ethos, Carsten Stages begreb  samt Michael Leff/Ebony Utleys og Carolyn Millers forståelser af retorisk handlekraft. Ydermere vil jeg vurdere retorernes etiske beskaffenhed ud fra Carsten Madsens dydsetiske idealer.


#kronisksyg er blevet brugt omtrent 11.000 gange på Instagram. Det hænger muligvis sammen med, at hver 5. dansker lever med en kronisk sygdom , og at en stor andel af disse føler sig alene i sygdommen . Det interessante ved #kronisksyg er, at det er særdeles komplekst, da det bruges i relation til mange slags opslag. Det bidrager til min undren om, hvordan hashtagget bruges forskelligt i to forskellige ytringer.

1.1. Afgrænsning og artefakt
Da Instagram består af mange ufærdige tekster i forskellige modaliteter, er det oplagt at anvende Michael C. McGees postmoderne idé om fragmenter . Som retorisk kritiker har jeg selv sammensat mit artefakt ud fra forskellige fragmenter af tekster, der hver især bidrager med mening og indgår som dele af en større kontekst. #kronisksyg er dermed en udvalgt del, som danner udgangspunkt for resten af artefaktet, der udgøres af mange diskursive dele, hvis samspil jeg vil undersøge (ibid.: 283). Grundet opgavens omfang er det ikke muligt at foretage en repræsentativ undersøgelse, hvilket øger min interesse for fragmenter, der bidrager til en nuanceret retorisk kritik. Artefaktet udgøres af to Instagramopslag fra profilerne sophiesthelander (bilag 1) og kroniske_farver (bilag 2) med fragmenter bestående af billeder, tekst og relaterede hashtags, der samles i et multimodalt ensemble. Valget bag opslagene relaterer sig til, at det er interessant for retorisk kritik, at disse objektivt set udfolder sig inden for forskellige parametre, men begge har kronisk sygdom i centrum, som er udgangspunktet for #kronisksyg. Mens sophiesthelander er nydiagnosticeret, og hendes opslag udspringer af en poleret profil som det eneste sygdomsrelaterede opslag, hvor retor iscenesætter en perfekt hverdag, er kroniske_farver forvænt en tilværelse som kronisk syg, hvilket afspejles i hendes opslag, som udspringer af en ærlig profil, der primært rummer sygdomsrelaterede opslag. Det samlede artefakt bidrager til en undersøgelse af, hvordan Instagram og #kronisksyg kan bruges i forbindelse med selvfremstilling af to sygdomsramte individer (Stage 2015: 104). Dele af Instagramprofilerne bag opslagene og udpluk af kommentarer inddrages løbende, idet artefaktet er afhængig af konteksten, som er konstitueret af fragmenter af information, der vil påvirke min fortolkning.

2. Retorisk handlekraft
Da  (Stage 2015: 112), er det særligt interessant at undersøge, hvorvidt de to retorer, på baggrund af #kronisksyg og de udvalgte opslag, konstituerer et rum for at ytre sig og deltage og dermed skabe retorisk handlekraft, også kaldt agency. Ifølge Michael Leff og Ebony A. Utley må der foretages en analyse af retorernes konstruktion af dem selv og publikum (Leff&Utley 2004: 40). Sidstnævnte jf. Edwin Blacks anden persona om den implicitte tilhører, der findes gennem en ideologikritisk analyse af værdier gennem stilistiske træk . Det må ligeledes undersøges, hvorvidt relationen mellem retor og publikum realiseres (Leff&Utley 2004: 40). Dette danner grundlag for antagelsen om, at retorisk handlekraft ikke blot kan etableres på baggrund af retorernes karakter, men også er kontekstbundet. Carolyn Miller mener i forlængelse heraf, at retoriske handlinger opstår på baggrund af, at man tilskriver hinanden handlekraft ved selv at få ordet og tilmed give ordet videre (Isager 2014: 271). I denne forbindelse fremhæves det, at retorisk handlekraft er performativ og handler om at give publikum muligheden for at interagere (ibid.: 268). Dette gensidige afhængighedsforhold mellem retorer og publikum i forbindelse med etableringen af retorisk handlekraft og udførelsen af retoriske handlinger bæres, ifølge Elisabeth Hoff-Clausen, af tillid, der vil indgå som en præmis i relationen (ibid.: 268). I forbindelse med tillid er det relevant at anvende Hoff-Clausens teori om online ethos, hvor den sociale relation til publikum - et sympatiens ethos - er vigtig at belyse (Hoff-Clausen 2008: 217). Det er ligeledes centralt at undersøge, hvorledes retorerne anvender deres kroniske sygdom i etableringen af retorisk handlekraft, idet onlinekommunikation, jf. Carsten Stages artikel om sygdom på sociale medier, handler  (Stage 2015: 107).
           For at rammesætte den interaktion, der kan foregå på Instagram, er det afgørende at nævne, at Instagramprofiler er foreløbige, hvorfor det blot er muligt at gisne om, hvorvidt profilerne, brugernavnene og opslagene fremstår, som de blev oprettet, og hvordan retorerne har selekteret deres indhold. Ydermere er det vigtigt at være opmærksom på, at retor må vise sig værdig for at kunne tildeles handlekraft (Hoff-Clausen 2008: 229).

Retorerne har gennem flere år etableret en ethos på Instagram via deres indledende profiltekster, opslag og gennem svar på kommentarer. Fælles for retorerne er, at de har registreret deres profiler som virksomhedsprofiler under kategorien   . Dette valg er antageligvis truffet med ønske om en større eksponering, som kan trackes via aktiviteten på deres profiler. Med en virksomhedsprofil er det netop muligt at  (Instagram Business), hvilket er relevant i forbindelse med spørgsmålet om onlinefællesskaber.
           Ifølge Hoff-Clausen bør man skelne mellem, hvorvidt man kender til retor og dennes bevidste intentioner. På trods af at det i høj grad er muligt at identificere retorernes eksistens uden for teksten, kan jeg som retorisk kritiker ikke være sikker på de sociale motiver og intentioner bag deres opslag og profiler. Derfor må jeg forholde mig kritisk til ethosbegrebet i min analyse af publikums tilskrivning af retorernes ethos, som undervejs må etableres i de retoriske ytringer gennem identifikation, relation og sympati. Således kan retorerne fremstå velvillige over for publikum, der fungerer som aktører og dermed som genstand for interaktion (Hoff-Clausen 2008: 216). For at opretholde en sympatisk og troværdig karakter og vinde publikums tillid er det vigtigste at have publikum for øje, hvilket kan spores gennem elocutio og decorum. På trods af at retorerne ikke lever økonomisk af deres følgere, lever deres onlineimage af publikums anerkendelse. Med den store onlineflygtighed og -konkurrence in mente må det derfor antages at være endnu vigtigere at skabe en sympatisk ethos og en god relation til publikum i et forsøg på at blive genstand for deres opmærksomhed og skabe common ground, hvor identifikation bliver mulig.  (ibid.: 218) Identifikation er dermed en forudsætning for, at publikum vil indtræde som aktører, og i det hele taget vil lade sig interpellere, idet det er nemt at scrolle videre til andre opslag eller stoppe med at følge profilen, hvis de føler sig taget for givet.

Informationer vedrørende følgere og  på opslagene, der løbende inddrages, er indsamlet 2/6-2020.

2.1. sophiesthelander
2.1.1. Et poleret onlineunivers
sophiesthelander sigter umiddelbart ikke efter at være , idet hendes profil har karakter af at være  og snarere fungerer som en skrapbog for hendes liv gennem mange år. Her må det pointeres, at en Instagramprofil er en karakterkonstruktion og dermed sandsynligvis ikke er retvisende i al sin pragt . Det eneste opslag relateret til #kronisksyg og retors egen sygdom, er at finde for 3 måneder siden blandt 644 andre opslag . Det er relevant at nævne, at retor selvsagt ikke altid har været kronisk syg, og at hashtagget og hele diskursen derom ikke tidligere har været relevant for hende.
           sophiesthelanders indledende profiltekst byder læserne på   samt emojis, der danner rammen for en kort præsentation i stikordsform angående et liv som ung, nordjysk mor og kone, som skaber associationer til det omsorgsfulde og kærlige. Med denne tekst får retor konstrueret sig som en  ung Instagramblogger. Derudover danner det visuelle i profilen ramme for billeder af træning, børn, mad, vin, ferier, parforhold og selfies, tilknyttet korte beskrivelser. Denne brede fremstilling kan synes inkonsistent, hvilket potentielt kan svække tilliden hos publikum, der ikke kan regne med retors motiv.
           Grundet fragmenteringen omfatter publikum sandsynligvis en bred skare, der allerede har givet ordet til retor og fremmet handlekraft, idet de fortsat følger hende, trods en åben profil, og fortsat har tillid til hende som blogger af . Dog er det usandsynligt, at størstedelen af publikum er sygdomsinteresseret, da retor via profilteksten informerer om, at profilen er en hybrid. Hvis denne fremstilling ændres til et sygdomsærinde, vil det kunne bidrage til, at en del af det aktuelle publikum vil miste tilliden til retor og dermed interessen. Det ville formentlig få en del af publikum til at trykke , idet profilen ikke længere ville være passende til deres interessefællesskab. Man kan blot gisne om, hvorvidt retors tilhøreskare er vokset siden #kronisksyg-opslaget, da det forudsætter, at man som sygdomsinteresseret publikum også har interesse i det polerede univers. Blot retor kan, via sin virksomhedsprofil, vide, om tilhøreskaren er vokset siden #kronisksyg-opslaget.

2.1.2. En selverkendelse
sophiesthelanders opslag (bilag 1) danner ramme for en personlig fortælling, der bygges op om problematikken at lukke læserne ind i den inderste kerne på sociale medier. Det er ikke usædvanligt, at sygdomsramte bruger den personlige fortælling til at aktivere eller udfolde personlige projekter (Stage 2015: 105). Med fortællingen tilbyder retor specifikke erfaringer fra sit eget nystartede sygdomsforløb (ibid.: 104) i en vernakulær stil , som publikum uanset helbredsmæssig baggrund kan forstå, idet retor parafraserer sygdomsbetegnelserne og visualiserer et  (bilag 1). Når retor bruger fagsprog om sygdommen, adresseres den del af publikum, som er bekendt med kronisk sygdom og muligvis har fået adkomst til profilen gennem #kronisksyg via Instagrams hashtagsøgefunktion, der nemt og hurtigt kan føre en til opslag, hvor hashtagget anvendes. Objektivt set omfatter læserne, oveni 1455 følgere , andre interesserede via hashtagget eller brugere, der ikke tilkendegiver, at de følger og dermed ikke bidrager til interaktion.
           Fortællingen belyser først og fremmest overvejelser om at involvere publikum i sin nydiagnosticerede tarmsygdom. Her bryder retor med decorum gennem et spydigt retorisk spørgsmål:  (bilag 1), som vækker en undren om, om ikke netop det  andre mennesker, idet hun promoverer sin profil som en personlig blog med hverdagsglimt. Denne udmelding kan, grundet mangel på ydmyghed, potentielt føre til en eksklusion af publikum og tillige en svækkelse af tilliden hos dem. Omvendt ligger det sandsynligvis til grund i, at et opslag vedrørende en tarmsygdom går imod glansbilledet, retor selv plæderer for i opslaget. Hermed fremstiller hun sig selv dobbeltbundet mellem to yderpunkter: poleret, men ærlig, hvormed hun søger en mellemvej, men alt andet lige fremstår modig, som hun selv ytrer ved at pointere, at det har krævet store overvejelser at dele sin oplevelse. Hermed tilskriver retor sig selv stor velvilje. Modet ses tilmed i det visuelle, idet retor bryder med det perfekte ved at fremstå usminket på de to første billeder og på det sidste billede viser sit  (bilag 1).
           Fortællingen fortsætter med en erkendelse af, at det er vigtigt at åbne op for at være med til at bryde tabuet om tarmsygdomme. Retor inddrager sin sygeplejerske som motivation til at åbne op for sygdommen for egen skyld, hvilket kan bidrage til en undren om, hvorvidt retor bringer historien for egen vinding. I stedet kommer hun det efterfølgende i møde på en sympatisk måde og optræder forbilledligt for andre kronisk syge:  (bilag 1). Det gør hun med opslaget ved selv at gå mod skammen og tabuet, hvilket  (Stage 2015: 112). Det understøttes af hashtaggene #tarmsygdom, #crohn, #colitis og #kronisksyg, som byder op til fællesskab og interaktion og anerkendes af publikum gennem 187  (bilag 1) og kommentarer som blandt andet:  (bilag 3, K1). Når sophiesthelander deler private dimensioner fra hendes liv som billeder af hendes børn, udviser hun stor velvilje over for publikum ved at være relaterbar og åben, hvilket øger hendes mulighed for at blive tildelt handlekraft .
           Afslutningsvis i fortællingen fremstiller retor sagens kerne gennem en patosladet selverkendelse: at hun er konstateret kronisk syg og dermed skal omlægge rutiner og finde ro i en ny, men anderledes hverdag  og  (bilag 1). Dette vidner om, at retor, på trods af stor smerte, fortsat er motiveret for at skabe de bedste rammer fremadrettet, trods en radikal ændring. Skønt kronikere ikke mister deres vitalitet, dvs. livskraft, fuldstændig, da de ingen udløbsdato har, frarøver sygdommen dem formodentlig en stor del af deres identitet.
           Med fortællingen bruger retor sin nye kronisk syge involverede krop og sine nyerhvervede  (Stage 2015: 104) som et argument for at bryde tabuer og skabe en ny fælles stemme, ligeså vel som en form for selvrealisering. Således iscenesætter retor sig som sympatisk og handlestærk. Når retor inviterer det faktiske publikum så tæt på, via det visuelle og sygdomsbeskrivelsen, synes hun velvillig i mere end en forstand. Først og fremmest skaber hun nærvær ved at invitere publikum helt ind i sygesengen, idet de tre billeder indikerer, at retor befinder sig i hospitalets omgivelser, som selvsagt konnoterer sygdom, hvilket i samspil med billedteksten og hashtaggene bidrager med mening. Dette påvirker i høj grad publikums tilskrivning af retors handlekraft positivt. Identifikation er udgangspunkt for, at publikum overhovedet vil tildele retor ordet, og at en eventuel interaktion vil finde sted.

2.1.3. En deltagende persona
I forbindelse med retors forsøg på at blive tildelt handlekraft med udgangspunkt i bilag 1, må der, Ifølge Leff, foretages en konstruering af publikum, som Black via begrebet  forklarer, at kritikeren afbilder ud fra det verdenssyn, der via diskursen ønskes, at publikum accepterer (Black 1999: 10).
           Den første sætning i bilag 1 tegner omridset af en velfunderet og provokerende persona. Den velfunderede persona ses i hele det tekstlige element i opslaget, da vi som læsere kan opleve en sammenhængende argumentation bygget op omkring mikroplottet om erkendelsen af kronisk sygdom. Den gennemgående problemstilling for opslaget er, at det er nødvendigt at deltage åbent og ærligt, hvis man kan byde ind med noget vigtigt i forbindelse med tabuer, her om kronisk sygdom og kronikernes kamp for at tilpasse sig en ny hverdag. Stilistisk spores en etisk skelnen i relation til tabuet om kroniske tarmsygdomme. Skal man være ærlig og dele noget meget privat, eller skal man forholde sig utilnærmelig og bevare glansbilledet? Gennem sætningsdelen  (bilag 1), som ikke yderligere ekspliciteres, kan der spores en indforståethed, da det insinueres, at den anden persona er bekendt med Instagrams polerede univers og mediet i sin helhed. Selve fortællingen, sætningsdele som  og  samt bl.a. hashtaggene #tarmsygdom og #kronisksyg bidrager til omridset af en persona, der ønsker at bryde med en del af det polerede og indforståede Instagramideal (bilag 1). Personaen sætter via #kronisksyg ærlighed, synlighed og aftabuisering over sociale glansbilleder og forventes at deltage i fællesskabet i kampen om at bryde tabuet. Appellen går ud til dem, der ligeledes mener, at det ikke  andre. Derved tegnes et billede af en persona, der står ved egne værdier og principper. Denne persona understøttes af værdier om åbenhed, sammenhold og sårbarhed. Afslutningsvist fremhæves en appel til den implicitte tilhører om at få det bedste ud af livet uanset dets præmisser og de udfordringer, der melder sig undervejs - en appel til at leve livet med vitalitet med alt, det indebærer. Publikum skal naturligvis kunne identificere sig med denne persona for overhovedet at være et emne for deltagelse.
           
2.1.4.  En vag opfordring
Fortællingen hænger ikke umiddelbart sammen med retors andre Instagramopslag, da disse ikke beror på personlige fortællinger. Det vidner om, at retor har gennemgået en form for selektiv udvikling, hvori hun fremhæver tabuiserede historier, der kan gavne andre, hvilket udstråler velvilje. I den forbindelse inviterer retor til identifikation og fremstår relaterbar, som er udgangspunkt for, at publikum potentielt griber retors vage interaktionsopfordring:  (bilag 1). Retor forpasser chancen for at skabe nærvær, idet hun ikke benytter sig af direkte henvendelse til publikum. Dette kan dog være en form for forsigtighedsprincip, som arter sig gennem brugen af det fælles personlige pronomen , hvormed retor plæderer for en art fællesskab, som umiddelbart kræver deltagelse fra publikum. 
      Omvendt ytrer Hoff-Clausen, at retorer i en onlinekultur bør være klar over det faktum, at det handler om at bidrage og om selv at deltage i interessefællesskaber (Hoff-Clausen 2008: 217-219). Opfordringen kan gribes via kommentarfunktionen, som, via en høj grad af tilgængelighed, gør en realisering af forholdet mellem retor og publikum mulig, idet retor herigennem tildeler publikum handlekraft. På denne måde optræder retor i øjenhøjde med publikum og deltager i den direkte mediering med patosladede svar på kommentarer ala følgende:  (bilag 3, K2), der synes sympatiske og taknemmelige. Svar, hvor retor spørger publikum til råds, bidrager til samme forståelse, da de griber denne opfordring og bidrager med egne sygdomserfaringer. På denne måde understøtter hun decorum ved at give publikum en separat stemme og velvilligt invitere dem til interaktion, som enkelte læsere benytter sig af som i følgende kommentar:  (bilag 3, K3). At kun få benytter sig af denne opfordring bidrager til en undren om, hvorvidt det er resultat af en fejlopfordring ved ikke eksplicit at give ordet videre, eller om det snarere handler om, at retors publikum befinder sig uden for diskursfællesskabet, idet de med stor sandsynlighed  hende på andet end et sygdomsgrundlag. 
      Dette niveau af deltagelse giver indtrykket af manglende interpellation hos publikum, og at retor ikke har formået at skabe et onlinefællesskab, men blot er blevet anerkendt for sin rammefortælling, hvilket bidrager til retors ønske om at inspirere andre kronikere til at åbne op. Desuden sender retor ofte blot virtuelle hjerter, tanker og kram til kommentarer, hvilket kan virke en smule distanceret, men anerkendende og taknemmeligt, taget det store antal støttende kommentarer i betragtning. Retor søger dermed at leve op til udviklingen af en sympatisk karakter, der netop øger grundlaget for realiseringen af en relation til publikum.

2.2. kroniske_farver
2.2.1. Personlig, ærlig og farverig blog
kroniske_farvers profil bærer overvejende præg af positive opslag relateret til diskursen om kronisk sygdom . Det er netop  (Stage 2015: 104). Det kommer til udtryk gennem både hashtaggene tilknyttet opslagene, bl.a. #bindevævssygdom, #gigt og #kronisksyg, men også via billeder og tekster. Brugernavnet kroniske_farver rummer essensen af profilen, som råder over en bred vifte af sygdomsrelaterede hverdagsproblematikker, der overvejende udstråler smittende positivitet. Man kan kun gisne om, hvorvidt profilen er iscenesat dette motiv fra starten eller senere er ændret dertil, men på denne måde kan retor potentielt få vendt sine udfordringer som kronisk syg til en mulighed for at hjælpe andre i samme situation.
           Profilteksten byder læserne velkommen med punkterne , , ,  og hashtagget #spoonie, som betegner:  . kroniske_farver linker tilmed til en , som tilbyder publikum at søge yderligere information og fortællinger . Dermed optræder retor med en ærlig, personlig og handlekraftig ethos. Her skaber retor common ground med publikum ved at fremhæve sympatiske og inkluderende værdier, hvilket kan præge retors opbygning af tillid hos publikum. I den forbindelse må det igen nævnes, at der netop er tale om en karakterkonstruktion og dermed retors egen sandhed. Trods det får retor allerede tildelt en talerposition i kraft af sine 3.387 følgere, der må antages at have en vis grad af tillid til hende, i og med de kender til profilen gennem 1.183 tidligere opslag . Det er tilmed et tegn på tillid, at de abonnerer, selvom profilen er åben for alle. Ovenstående bidrager til en igangsættelse af retors retoriske handlekraft.

Billedet af retor i bilag 2 bidrager ikke til en forståelse af kroniske_farver som syg. Først og fremmest behøver en kronisk sygdom ikke at være synlig. Derudover viser retor med sit billede og opslaget, herunder de patosladede hashtags bl.a. #keepfighting og #falldownseventimesgetupeight, at det er muligt at forholde sig positivt til det at være kronisk syg, hvilket objektivt set må antages at være det ideelle slutmål for sophiesthelander. Dermed bruger retor sin kroniske sygdom som  (Stage 2015: 116), hvilket vidner om en høj grad af motivation og viljestyrke, der får den forbilledlige karakter til at stråle. Dette bidrager til realiseringen af en relation mellem retor og publikum. Udover at være motiverende og ærlig, er retor fandenivoldsk, hvilket kan have grobund i, at hendes syge krops evne netop kan bruges  (ibid.: 107). Det understøttes bl.a. af #chronicwarrior og #falldownseventimesgetupeight (bilag 2).

2.2.2. En eksplicit opfordring
Til forskel fra sophiesthelanders opslag bruger kroniske_farver ingen personlig fortælling i det udvalgte opslag (bilag 2) med det in mente, at hun ofte bruger sin profil som formidlingskanal til personlige fortællinger . Derfor er netop det valgte opslag interessant, da det allerede ved første øjekast adskiller sig fra de andre opslag ved eksplicit at indbyde til interaktion og deltagelse og dermed søge at etablere et gensidigt afhængighedsforhold mellem retor og publikum. Dette gør retor ved at plædere for tre informationer fra publikum samt i teksten  (bilag 2). Disse forekommer i det tekstlige, men også i det billedlige, hvilket kan være et forsøg på at skabe opmærksomhed hos dem, der ikke læser teksten indledningsvist. Det er netop vigtigt på onlinemediet forårsaget af dets store flygtighed og konkurrence og formodes at have stor indvirkning på handlekraften.
           Idet, retor finder fun fact relevant i forbindelse med at lære hinanden at kende, konstruerer hun sig selv som en uhøjtidelig og opmuntrende person, som formentlig har det sociale motiv at skabe et fællesskab, men også et frirum for kronikere. Hun sørger ligeledes for, at kronikerne ikke blot defineres ud fra deres sygdom, men også ud fra deres personlighed. Hun bruger desuden #perfektuperfekt til at bryde tabuet om kronisk sygdom og derved få kronikere i tale. Idet, retor inviterer til dette netværk, optræder hun med en høj grad af velvilje, da hun iscenesætter at ville alle det bedste. På denne måde kan opslaget bidrage til retors ethosudvikling (bilag 2).

2.2.3. En positiv verdensanskuelse
For at opnå større indsigt i, hvad der skal til for at påvirke publikum i retning af at tildele retor handlekraft, er det tilmed essentielt at tegne et billede af den anden persona i bilag 2. De første konturer, der tegnes af den anden persona, er lyttende og uselviske ud fra det personlige pronomen  i første sætning. Dette afspejles bl.a. også i #hvemerdu, #sammenervistærke og #fællesskab og i de hashtags, der belyser forskellige kroniske sygdomme, inklusiv #usynligsygdom, der er en art fællesbetegnelse for sygdommene. Krigsmetaforen  og de to blomsteremojis, der antyder en grad af velvilje og positivitet, er umiddelbart modstridende, men bidrager samlet set til en persona, der forstår verden som vital ved selv at være forkæmper i kampen om et godt liv på trods af sygdom (bilag 2). På denne måde opfordres der eksplicit til at se det positive i elendigheden ved at være med til at skabe et onlinefællesskab. Termen  leder ydermere op til indtrykket af, at tekstens persona hører under et interessefællesskab for kronikere. Det kan yderligere begrundes i, at der hersker et indforstået  hos den anden persona, idet der ikke stilles krav til at uddybe diagnoserne, der eksplicit opfordres til at angive. Den overordnede skitsering af den anden persona er interesseret i fællesskabets værdier, idet der eksplicit skabes et fælles , som har indflydelse på handlekraften. Dette understøttes gennem biordet  i opfordringen  (bilag 2), idet det antydes, at det eneste rigtige er at skabe et online kronikersamfund, som de mange fællesskabsappellerende hashtags understøtter.

2.2.4. En online fællesskabsånd
I forlængelse af ovenstående personakonstruktion kan det skabe en undren, at billedet af retor forekommer i halvtotal, hvilket umiddelbart øger den personlige distance til publikum. Det kan muligvis forklares i, at opslaget i sig selv handler om at skabe fællesskaber med hinanden og ikke blot med retor, og at det handler om deltagelse i det kronikersamfund, hun ønsker at skabe. Ifølge Carsten Stage er det netop oplagt at anvende sammenkoblingen af teknologier, sygdom og affekt til at skabe personlige relationer (Stage 2015: 121). Dermed står retor ikke i centrum for medieringen, på trods af at hun søger at sprede positivitet gennem et stort smil og en sympatisk karakter, som er afgørende for karakteren af handlekraft. Retor  blot de kommentarer, som besvarer de tre informationer, hvilket er en anerkendelse og et forsøg på at øge realiseringen mellem retor og publikum. Hun svarer tilmed kun på de kommentarer, der stikker særligt ud. På denne måde får hun karakter af at være igangsætter af fællesskabet og lader dermed en stor del af interaktionen være op til publikum, hvilket understøtter decorum.
           Hvis et fællesskab overhovedet skal skabes, kræver det, at publikum lader sig interpellere gennem den direkte adressering via ,  og  samt  (bilag 2), som bidrager til identifikation og nærvær samt styrker fællesskabet. Generelt henvender retor sig til et publikum af kronikere med dette opslag, idet diagnoser danner rammen for opslaget. Når hun opfordrer publikum til at skrive deres diagnoser og eksplicit angiver sin egen, viser det en anelse velvilje, på trods af at det ikke efterfølges af nærmere information som sygdomserfaringer. For , men også for nogle kronikere, kan det synes nødvendigt med en forklaring, og idet denne ikke gives, ekskluderer retor den del fra at være publikum. Det understøttes ligeledes af sætningen:  (bilag 2). Dog fremstilles retor med stor ydmyghed over for netop dem, hun adresserer i citatet. Retor formår derimod at inkludere et engelsktalende publikum via hashtags og ved en dedikeret oversat tekst i opslaget. Hun krediterer tilmed en engelsksproglig profil, hvorfra hun er inspireret, formentlig i et forsøg på at være medskaber af handlekraft i forbindelse med kronisk sygdom i Danmark. Det vidner om, at kroniske_farver har interesse i at skabe handlekraft ikke blot nationalt, men ligeledes internationalt, hvilket ikke videre indfries, idet der blot er 2 kommentarer fra engelsktalende (bilag 3, K4, K5). Dog bevidner denne aktivitet dog om, at der muligvis er et marked for det i andre henseender. I den forbindelse antages det, at retor bruger de 22 hashtags i opslaget for at skabe synlighed i forbindelse med dannelsen af et kronikerfællesskab, idet hun gør det muligt for kronikere at finde frem til opslaget og profilen via de mange hashtags relateret til kronisksygdom. I samme forbindelse tyder det på, at der er opstået en interpellation, der er afgørende for, at retor har formået at skabe en interaktion med 190  og 246 kommentarer, hvoraf flere af kommentarerne er kommenteret af andre brugere . På denne måde destrueres de klare afsender-modtager-forhold, og der bliver tale om connective frem for collective action (Hinck 2018: 105), hvor alle aktører agerer både retor og publikum, hvilket gør det nemmere at etablere handlekraft (Hess 2018: 9).

3. Vurdering og konklusion
Analysen viste, at retorernes ethos er central for relationen mellem retor og publikum, hvorfor jeg finder det oplagt at lade ethos indgå som en væsentlig præmis i opgavens kritiske vurdering. Sociale relationer har netop stor betydning for at bekæmpe den høje grad af ensomhed, der hersker hos kronisk syge, hvorfor det forekommer relevant at undersøge, hvorvidt retorerne har ethos til at bidrage positivt til denne samfundsproblematik gennem onlinefællesskaber . Derfor vil jeg i forlængelse af analysen vurdere artefaktet ud fra Carsten Madsens dydsetiske idealer for en moralsk og tillidsvækkende karaktér, som er afgørende for den gode handling. I den forbindelse peger Madsen på dyder som mod og mådeholdenhed, men vigtigst , der er baseret på retfærdighed og rimelighed. Disse dyder samt de klassiske ethosdyder bidrager i retorisk sammenhæng til en normativ vurdering af retorernes etiske karakter i artefaktet (Madsen 2016: 12). Med henvisning til Aristoteles' begreb epieikeia, der stammer fra en sammenhæng mellem retorik og etik, erklærer Madsen sig enig i, at  (ibid.: 13).
           Begge retorer lægger sig i forlængelse af den stigende medialisering, hvor  (Hougaard 2014: 40) er blevet normaliseret. Heri ligger muligvis en form for underliggende norm til brugere af onlinemediet om at anvende det som debatforum og aftabuiseringsplatform, idet den syge, via den stigende medialisering, af natur er handlekraftig (Stage 2015: 112). Fælles for retorerne er tilmed, at de begge befinder sig i en sygdomsproces. Ud fra analysen kan det konkluderes, at sophiesthelander er ny i processen og midt i en selverkendelse af at være syg, hvor konsekvenserne af sygdommen endnu ikke har sat sine spor. Dermed sandsynliggør jeg, at retors skjulte intention med opslaget er at få andre syge til at åbne op, således at hendes egen skam ved at have en kronisk tarmsygdom, nedbrydes. kroniske_farver er omvendt langt i processen og har erkendt, at livet som kroniker er drænende, men at det er muligt at leve et godt liv som kroniker og se positivt på en anderledes tilværelse. Dermed anslår jeg, at retors intention med opslaget har været at motivere kronisk syge til et bedre liv, hvilket hun kan ved at invitere disse til onlinefællesskaber, som hun selv kan nyde godt af.
3.1. Retorerne fra et dydsetisk perspektiv
Med afsæt i analysen er det muligt at drage slutningen, at sophiesthelander ud fra den konkrete ytring formår at udvise en forholdsvis høj grad af eunoia gennem hovedparten af opslaget. Man kan dog pege på opslagets indledning i forbindelse med et sted, hvor retor viser særlig mangel på eunoia på grund af manglende ydmyghed. Jeg vurderer, at retor her fremstår på en måde, som i publikums øjne synes urimelig, da hendes opslag iscenesættes som genstand for egoisme og egen vinding. Som retorisk kritiker vurderer jeg det hermed som særligt vigtigt i forbindelse med retors ethos, at retor raskt tilbyder publikum velvilje for at leve op til kriteriet om fairness og for at fremme retors sag. Dette formår retor dog til en vis grænse gennem sproget, som hun efterfølgende tilpasser et bredt publikum, samt gennem villigheden til at udlevere så privat en fortælling.
           I forbindelse med sygdomsparafraseringen vurderer jeg tilmed retor som praktisk klog og ligeledes idet, hun via lånt ethos fra sin sygeplejerske fremstår velvidende om omfanget af tabuet og vigtigheden af at bryde det. Retor anerkender desuden de få, der har åbnet op og gjort  for at bidrage til tabudebatten. Dermed erkender retor, at emnet er vigtigt at belyse, hvormed hun delvist efterlever areté. I samme ombæring stiller hun krav til, at retor og publikum skal hjælpe hinanden igennem sygdommen, hvilket bidrager til en forståelse af retors ethos som både retfærdig, men samtidig uretfærdig, idet det giver anledning til at betvivle, om hendes motiv er for det fælles gode. Yderligere anslår jeg, at der foreligger en underlæggende kritik af de kronikere, som ikke har bidraget med deres egen fortælling til debatten, hvilket svækker retors ethos.
           På baggrund af analysen vurderes sophiesthelander på overfladen til at være dydig af karaktér, idet hun lever op til de ydre forventninger til syge om biologisk medborgerskab og udviser mod ved at trodse sin egen usikkerhed og  mod at leve op til idealet om at fremstå fair over for dem, der er sagen vedkommende. Dette er i tråd med, at hun opfordrer andre kronisk syge, særligt med tarmsygdomme, til at omfavne deres sygdom og være med til at  kroniske sygdomme (ibid.: 105). Analysen viste dog, at retors fremstilling i høj grad kunne tolkes tvetydigt og dermed ikke opfylder aptum. Derfor vurderer jeg det som usandsynligt, at retors ønske har været at bryde med sin polerede Instagramprofil, men at hun formentlig har følt sig underlagt af normer som  , da hun på forhånd har inviteret publikum ind i sit liv gennem  og dermed må opretholde deres interesse og erhverve sig flere følgere. Dette anslår jeg som et brud på decorum, idet der sandsynligvis er tale om et overtalelsesmiddel i uoverensstemmelse med retors egen overbevisning. Eftersom retors online ethos har ændret sin beskaffenhed, vurderer jeg, at retors karakter er tvivlsom. Dette  giver dog, ifølge Madsen, ingen anledning til at vurdere retorikken som forfejlet, da denne konstruktion danner grundlag for persuasio (Madsen 2016: 15). Derfor anslås retor i den konkrete ytring som retskaffen, hvilket må være udgangspunkt for, at det er forsvarligt at skabe et fællesskab, hvor der er rum for sårbarhed og åbenhed.

kroniske_farver fremstår, på baggrund af analysen, med en høj grad af eunoia. Analysen viser dermed, at retor formår at have publikum for øje via direkte adresseringer, der skaber common ground og dermed gavner publikum gennem en eksplicit advokerende handling. Dette udleder jeg som et eksempel på, at retor har konstitueret sig eksemplarisk over for dem, sagen vedkommer. Her forekommer retors motiv forholdsvis klart, og således vurderer jeg, at retor er klar i mælet. Ud fra et kritisk publikumssyn køber jeg præmissen om, at retors ytring er for det fælles gode, forudsat publikum indskriver sig i diskursen som kronisk syg. Jeg anslår, at publikum, på baggrund af retors retoriske design, allerede er selekteret, hvorfor retor fremstår rimelig. Med dette in mente vurderer jeg, at retor formidler sit budskab med stor ydmyghed og retskaffenhed på rette tidspunkt og rette måde og således lever op til decorum og idealet om fairness (Madsen 2016: 14). Retor lever tilmed op til idealet om at udvise mod, idet hun søger at starte et fællesskab i overensstemmelse med publikum, hvilket kan anses som tvivlsomt. I denne forbindelse udviser retor stor praktisk klogskab, når hun fremtræder som en garvet Instagrambruger, der kender til omfanget af kronikere på Instagram og onlinemediets muligheder for og værktøjer til at skabe fællesskaber, men særligt som en  kroniker med god dømmekraft i relation til kronikeres behov og livsstil.
           Det kan naturligvis diskuteres, hvorvidt retors onlinedygtighed, særligt i forbindelse med at bruge 22 hashtags til at skabe synlighed, er solidarisk i tråd med forventningen om biologisk medborgerskab, eller om det i virkeligheden er et egoistisk forsøg på at få flere følgere og dermed udgør et usandfærdigt billede. Jeg vurderer dog samlet set, med begrundelse i retors evner til at fremstå sympatisk, positiv, motiveret og handlekraftig, at retor efterlever dyden som ideal og dermed lever op til en høj grad af areté. Retor anslås dermed, gennem sin karakterkonstruktion i relation til tillid, som et godt og anstændigt menneske, der forsvarligt anvender sin egen vitalitet i forsøget på at skabe vitalitet hos andre kronikere. Jeg vurderer dermed, at retor med opslaget har potentiale til at skabe en stor handlingsændring. Således vurderer jeg retor som rollemodel for epieikeia.

Blot retorerne selv har adgang til historikken over, hvordan det faktiske publikum interagerer med opslaget. Dog kan det, med afsæt i ovenstående vurdering, konkluderes, at retorerne begge formår at efterleve en sympatiens ethos, der sandsynliggør, at de på sigt kan påvirke i den retning, de plæderer for. Det forbliver dog uvist, hvorvidt #kronisksyg vil være direkte genstand for denne persuasio, på trods af at hashtags er bemyndigende og fungerer som genstand for mobilisering. Denne mobiliserende effekt muliggør dog, for retorerne, et stort potentiale til at skabe anselige handlingsændringer på sigt.
           Samlet set kan jeg, via retorernes kommentarspor, udlede, at særligt kroniske_farver, i tråd med sin dydige ethoskonstruktion, har formået at sammenkæde mange stemmer og på denne måde har skabt et rum via Instagram, som har givet vernakulære stemmer muligheden for direkte at ytre sig. Endvidere konkluderer jeg, at retorerne, gennem kroniske_farvers karakter som motiverende igangsætter af interaktion, samt gennem sophiesthelanders dydige ethoskonstruktion, har formået at skabe et onlinefællesskab, der fremmer samtale om og gennemsigtighed af kronisk sygdom. Med afsæt i ovenstående kan det slutteligt ræsonneres, at retorerne på baggrund af deres fremstilling har tilkæmpet sig handlekraft og på samme måde har givet publikum en stemme, således at de har vokset sig sammen til én fælles stemme.


4. Refleksionsrapport
Denne opgave har haft til formål at undersøge den diskursive praksis inden for handlekraft og fællesskaber på onlinemediet via hashtagget #kronisksyg. Med opgavens omfang in mente har jeg vurderet, at udbyttet af opgaven ville være større i en dybdegående analyse af to Instagramopslag frem for en bredt nuanceret undersøgelse i en i forvejen kompleks sag. Dette ligger til grund for, at jeg med opgaven ikke har søgt at finde frem til en gængs måde at positionere sig på online via hashtagget.
           Opgaven har afsæt i den postmoderne retoriske kritik, der sætter fokus på hverdagens retoriske praksisser i forbindelse med deltagelse og medborgerskab, hvilket jeg finder særligt interessant for retorik på nye medier. Derfor har jeg sat retorisk handlekraft mellem retor og publikum i centrum for min undersøgelse (Lund&Roer 2014: 25). Denne kritiske vinkel giver dog ligeledes anledning til refleksion om, at det ville være givende for undersøgelsen af individets handlemuligheder at fordybe sig i Hausers teori om den vernakulære retorik, der hersker online.  (ibid.: 22), hvilket gør det endnu mere interessant at dykke ned i, hvorvidt nye digitale medier på et generelt plan fungerer som platform for aftabuisering og skabelse af fællesskaber. I den forbindelse kunne det have været interessant at anskue hele artefaktet ud fra McGee's fragmentteori, frem for blot til sammensætning af artefaktet. Denne ville gøre det muligt at gå mere multimodalt til værks med særligt fokus på forholdet mellem tekst og billeder samt andre fragmentdele, eksempelvis  og større fokus på kommentarer, som den postmoderne tilgang, via de nye digitale teksttyper, netop åbner for.
           I min vurdering er jeg gået etisk normativt til værks for at undersøge hvilke værdier, der synes at repræsentere dyd. Dette kunne give anledning til at behandle spørgsmålet, om de nye digitale teksttyper i virkeligheden er altoverskyggende i skabelsen af kollektive identiteter, der kan bekæmpe ensomhed og tabuer vedrørende kronisk sygdom, eller om medialiseringen blot fremmer konstruerede relationer, hvormed dyd stadig indgår som en væsentlig præmis for den fælles gode handling. Dette må dog forblive en overvejelse.











