
Den usynlige magtelite. Magtens fordeling i Danmark Introduktion
Elite og magt i et samfundsmæssigt perspektiv er to tæt forbundne begreber. Når de diskuteres i medierne og på daglig basis kunne det antages at de næsten er en forudsætning for hinanden. I artiklen  bragt i Politiken d. 26. februar 2017 argumenterer Christoph H. Ellersgaard, Anton G. Larsen og Sarah Steinitz dog for at vi må redefinere hvem magteliten er og hvordan vi taler om den. Christoph H. Ellersgaard og Anton G. Larsen  definerer i deres studie  magteliten efter C. Wright Mills definition: Forskellige, mindre grupper i toppen af vigtige samfundsmæssige sektorer, der interagerer og overlapper på tværs af grupper og poster i disse.
En samfundsmæssig problemstilling opstår når vi taler om en centreret magtelite.
Er det et demokratisk problem hvis blot en lille gruppe af individer optager en stor del magtfulde ressourcer i et samfund? Her kan ressourcer blandt andet defineres som vigtige positioner i flere samfundssektorer . Dog er det også muligt at økonomisk kapital er en ressource der kan konverteres til magt . Derudover er spørgsmålet hvorvidt nepotisme og eksklusion får en prominent rolle i fordelingen af magtfulde roller indenfor magtelitens netværk. Består de af flere grupper på tværs af mange sektorer og poster, eller er det en lille håndfuld der kommer til at dominere? Hvilken betydning har det hvis en lille gruppe af individer har en stor indflydelse på den samfundsmæssige diskurs og dets forskellige institutioner? Det er muligt at det kan have konsekvenser der rækker ind over vores demokratiske fundamenter. Det kunne argumenteres at en befolknings politiske indflydelse på samfundet svækkes, når magten bliver centraliseret hos en lille gruppe individer frem for at være spredt blandt befolkningen i form af folkevalgte repræsentanter.
Disse problematikker er noget der i høj grad debatteres i forhold til USA's politiske system. Undersøgelser viser at økonomisk kapital har stor indflydelse på amerikansk politik . Forbindelsen mellem kapital og politik giver nok magt til at individer der står udenfor politiske roller kan drage stor indflydelse på den politiske agenda. Hvorvidt dette giver anledning til oligarkiske tendenser indenfor demokratiske systemer er ikke utænkeligt .
Ellersgaard og Grau Larsens studie fra 2015  illustrerer at de samme magtstrukturer kan identificeres i Danmark. Studiet var udført igennem en affiliations-netværks metode foretaget over 2012 til 2013. De undersøgte tilhørsforholdene imellem 37.750 unikke individer fordelt på 56.536 poster (bestyrelser, råd, udnævn og råd),
der var vægtet efter størrelse. Ved hjælp af en odds-ration beregning vurderede de hvorvidt et individs sandsynlighed for at have centrale og ikke-centrale poster i øvrige sektorer på tværs af sin egen afhang af, om man havde centrale poster i et andet netværk sammenlignet med de andre 37.750 individer. Derefter fjernede de individer fra netværket, indtil de nåede et punkt hvor det inderste kerne-netværks relationer blev svækket. Når dette punkt var nået, var det muligt at identificere en koncentreret kerne indenfor netværket. Ved hjælp af denne metode fandt de et magtelite-netværk på omkring 500 individer, der hovedsageligt bestod af ledere samt enkelte forskere, der primært var specialiseret i økonomi. De stærkest repræsenterede var ledere indenfor erhvervslivet og arbejdsgiverorganisationer, der udgjorde mere end 50% af populationen, mens stat og politiske sektorer (18%), fagforeninger (13%), forskning og uddannelse (12%) og landbrugsorganisationer udgjorde små 3%. Omkring 1999 havde man vurderet at magteliten ikke var centraliseret og repræsenteret hos én gruppe, men bestod af flere autonome grupper der ikke interagerede på tværs af hinanden. Det viser det sig at se anderledes ud i dag .
Med udgangspunkt i Ellersgaard og Grau Larsens undersøgelse samt artiklen  vil jeg diskutere konceptet magt, dens koncentration og fordeling ned igennem det danske samfund. Jeg vil argumentere for at Foucaults panoptisme er en model man kan anvende på samfundet, og denne i sammenhæng med hans magtteknikker.
Man kan kalde det en teknologi om individet, der sikrer magten en usynlig suverænitet der spredes ned igennem hele samfundet. Denne usynlige magt er relevant i forhold til artiklen , da magten her beskrives som sløret for befolkningen. Den almindelige befolknings opfattelse af deres roller og egen tilpasning i et

samfundsmæssigt hierarki og dets systemer tillader at magten bliver obskur og svær at identificere. Samfundets strukturer, lag og institutioner medvirker til at magtfulde roller er fordelt over flere sektorer, som Ellersgaard og Grau Larsen netop pointerer er besat af en lille håndfuld individer. Deraf må man argumentere for at magten er både centraliseret hos en lille gruppe og samtidig spredt ud igennem flere systemer.


Panoptisme og Foucaults magtteknikker

Da jeg vil undersøge magt med perspektiv i Foucault, er det nødvendigt at uddybe de mest primære teorier jeg vil anvende, nemlig panoptisme, normaliserende sanktioner og den disciplinerende magt.
Panoptismen repræsenterer en kontinuerlig og usynlig magtudøvelse. Teorien er baseret i Jeremy Benthams utilitaristiske fængselsarkitektur, panoptikon: En cirkulær bygning med et vagttårn placeret centralt i midten. Individuelle, isolerede celler er fordelt langs den ydre cirkulære mur der omgiver vagttårnet. Cellerne vender alle ind mod midten, hvor de hver er fuldt oplyst og er fuldt synlige fra vagttårnets midte. Vagttårnets arkitektur er indrettet således at fangerne ikke kan se ind, men vagten kan se ud. Hermed kommer magten til at ligge hos vagten. Fangerne bliver nødt til at acceptere den konstante usikkerhed om hvorvidt de bliver overvåget her og nu. Denne usikkerhed internaliseres og danner grundlag for en passiv og selvkontrollerende adfærd. Vagtens tilstedeværelse bliver unødvendig da fangen selv påtager sig magtens rolle og opretholder sin egen underkastelse. Individer går fra at være underlagt magten til selv at udøve den. Panoptismens mål er at sikre magtens automatiske funktion. Dens reelle, kontinuerlige udøvelse bliver overflødig (Foucault, 1975 s. 217-220). Denne mekanisme tillader et perfekt system hvor magtens udøvelse og magtrelationer er konstante, uden at de der udøver den kræves at være til stede (Foucault, 1975 s. 219).
Panoptismen handler om maksimering af produktion og effektivisering af både produktion og magtudøvelsen i samfundet. Hvad der produceres er hvad end magten beslutter er til gavn for samfundet (Foucault, 1975 s. 225). Magtens krav kommer altså ikke til at hæmme produktionen. Panoptismen som en samfundsmodel svækkes ikke men operer ned igennem hele samfundet. Magten udøves usynligt, kontinuerligt og forstærkes uden at blive forstyrret af potentielt voldelige magtudøvelser. som ellers kunne være nødvendige for legitimere sig selv (Foucault, 1975 s. 225). Panoptismen er ny  med formålet at skabe et fremtidssamfund, et disciplinerende samfund. Magten udføres ikke længere gennem

suverænitetsrelationer men disciplinære relationer (Foucault, 1975 s. 225). Individer bliver subjekter for magten, hvor den disciplinerende magt udføres gennem rigid regulering, inddeling og analysering af individet. Dermed etableres en normativitet vi alle indgår i.
Individet er genstand for information men aldrig kommunikation. Dette betyder essentielt at disciplinens formål bliver en individualisering af masserne:
Menneskets biologi kan betragtes som et objekt i politiske- og magtstrategier, hvor der sker en underkastelse af kroppe, hvilket Foucault også kalder bio-power (Foucault, 1978 s. 1-10). Ved at individualisere masserne, ved at kategorisere, opdele og hierarkisere dem kan man indsætte dem i samfundets større organisme, hvor de efterlever de krav, normer og traditioner der måtte eksistere. Afvigere ydmyges men ikke med formålet at straffe dem. Det handler om disciplinering så de kan genintegreres i samfundet. Ydmygelsen fungerer som en advarsel, den skal forhindre flere afvigelser. Ydmygelsen pådrages også af vores medmennesker, den opstår altså ikke blot vertikalt, men også horisontalt. Dette er hvad Foucault referer til som den normaliserende sanktion (Foucault, 1975 s. 178-211). Dog opstår der også en polyvalens hos panoptismen. Den har en form for omsorgsgivende effekt. Den er normaliserende og effektiviserende - den skal helbrede de syge, forbedre fanger og individer, undervise skoleelever, sætte arbejdsløse i arbejde osv. (Foucault, 1975 s. 222-223). Vi udlever magtens vilje når vi vælger at indgå i de rum og systemer der er sat omkring os.
           Magten repræsenteres ofte som  ? den bliver personificeret. Vi forstår magten som en  der repræsenterer magten, men magt kan også fortolkes relationelt, som blandt andet sker ved normaliserende sanktioner. Ifølge Foucault er magt integreret i alle vores forhold: familiære, seksuelle, professionelle osv. Mekanismerne af magt i disse forhold er både deres egen årsag og virkning. De styrker hinanden i en slags cirkulær effekt. Magt er altså ikke bundet eller genereret af sig selv eller af noget der ligger udover disse relationer, men er en iboende, integreret del af dem. Magt skal altså ikke forstås som en oppe-nedefra bevægelse, men foregår i alle aspekter af vores liv. Magtrelationer er i alt, deraf bliver magten også subtil (Foucault, 1978 s. 2-3).



Analyse

Christoph H. Ellersgaard, Anton G. Larsen og Sarah Steinitz kritiserer den generelle forståelse af magteliten og hvem den er. Kritik af eliten er i sig selv blevet en afvigelse fra normen. Kritikere af eliten udpeges, ydmyges og undermineres af de der er uenige. Eliten er som sådan en etableret del af samfundet og vores selvforståelse.
Elitebegrebet er blevet en etableret norm i vores samfundsdebat, en uomtvistelig sandhed, men den generelle befolknings personificering af eliten er misforstået. Hvor Ellersgaard og Grau Larsen netop fandt en lille magtelite på knap 500 individer ud af en allerede lille totalpopulation på 37.750 individer, må deres magtudøvelse kunne eksistere igennem en større automatiserende magtteknik, som Foucaults panoptisme for eksempel kan belyse. Hvis disse individer indgår i flere magtrelationer på tværs af sektorer hvor enkelte besidder mange vigtige poster, må deres magtudøvelse kræve en vis automatisering. Samfundets bureaukratiske system tillader en massiv hierarkisering af individer, som medvirker til en panoptisk mekanisme hvor magtmekanismerne siver ned igennem samfundet på en usynlig og modstandsløs facon (Foucault, 1975 s. 225). Alle bliver indsat i en sammensat tid, hvor vi fra starten af livet til slutningen følger magtens vilje i en kronologisk tid (Foucault, 1975 s.
223). Dette kan forstås således at vi starter i institutioner og følges ad i disse hele vejen igennem livet. De kan ikke undgås, de skaber rammerne for de identiteter vi påtager os og sociale relationer vi indgår i. Når vi påtager os magtens vilje på denne måde, agerer vi som fangerne i panoptikon. Vi internaliserer kravene og normerne, de usynlige øjne fra en usynlig magt. Vi agerer selv magtudøvelsen vi udsættes for, vi udøver den tilmed på hinanden.
Magteliten behøver derfor ikke at reelt udøve deres magt; deres interne magtrelationer på tværs af sektorer betyder netop at de besidder ressourcer der kan udveksles til magt. Deres ønske om produktion og effektivisering i form af et konkurrencedygtigt Danmark udøves dermed igennem en udveksling af ressourcer og magt . Besidder man en post indenfor erhverv og uddannelse har man ressourcer i to forskellige sektorer der kan udveksles på tværs af disse. Magtrelationerne tillader at de 500 individers vilje yderligere spredes ud til de resterende 37.750 individer, som derefter spreder det videre igennem de systemer de eksisterer i. Systemerne formes efter magtelitens vilje igennem deres relationer. Magten ligger måske usynligt hos en lille suverænitet, men eksisterer og udøves grundet magtrelationer. Dens virke bliver automatiseret og forstærket ned igennem samfundet ved hjælp af systemerne og magtteknikkerne der automatisk følger

med. Magteliten er skjult bag systemer og sektorer der umiddelbart kan virke autonome, men i virkeligheden ser ud til at være integreret med hinanden .
Når vi kritiserer eliten, en elite Ellersgaard, Grau Larsen og Steinitz mener er fejlfortolket da fundamentet for eliten mangler - nemlig magten, forstår vi hinanden på en bestemt måde i den sociale sfære. Den relationelle magt kreerer sammen med vores egen hierarkisering i forhold til hinanden og den normaliserende sanktion en slags underret. Når vi bevæger os ud af vores kasser eller roller bliver vi afrettet og korrigeret, indtil vi vender tilbage hvor vi hører til. Netop denne normaliserende sanktion opstår for eksempel når kritikere af magteliten bliver afskrevet og sat i bås med dårlige og primitive argumenter . De ydmyges og placeres i bunden af debattørens hierarki.
Vi ser en gruppe der ligger over os, en gruppe der er synlig og mærkbar og som vi naturligt definerer som anderledes fra os. Det sociale hierarki tillader klasser og roller, som vi har svært ved at udfordre. Det sociale hierarki skaber en slags . Den synlige elite der kan ses og er håndterbar bliver automatisk klassificeret som dem over os. Vores forståelse af  bliver derfor den gruppe der er synlig for os, de der har det bedre end os i bunden, de , citeret fra Ellersgaard, Grau Larsen & Steinitz, 2017.
Når vi taler om magtrelationer eksisterer disse som sagt også indenfor magteliten. Ensformigheden der eksisterer hos kernen indikerer at et normativ også findes her. Når man indgår i magteliten, indgår man også i et rum der er defineret af en magt. Det interessante ved dette er så spørgsmålet om hvem der har defineret det normativ? Ellersgaard, Grau Larsen & Steinitz beskriver denne kerne som svært ensartet. Individerne har alle været igennem de samme institutioner. De har samme typer uddannelse, arbejdet indenfor de samme organisationer, har samme borgerlige opvækst, samme placering i det sociale og økonomiske hierarki. De er tilmed fortrinsvis af samme køn. Magteliten er essentielt vokset ud af samme mekanismer som resten af befolkningen. De har alle været underlagt samme magtmekanismer i form af samme institutionelle rum, med normativer der definerede rummenes og dermed individernes identiteter, og de samme sociale hierarkier der er opstået i deres sociale magtrelationer. Magteliten er altså selv et produkt, en reproduktion af disciplinerende magtmekanismer. Vi kan bruge panoptismen til at forstå denne produktion af magt i samfundet, hvor magtmekanismerne skaber normativer vi alle skal indgå i for at opnå magtens ultimative mål - effektivisering og produktion. Hos den siddende magtelite er dette

et konkurrencedygtigt samfund. Hvis magteliten netop reproducerer sig selv, sidder fast i et bestemt normativ, kan det forklare hvorfor Ellersgaard og Grau Larsen fandt at der sker en  af gruppen . Lukningen af gruppen vil sige at en primær måde at bevare magten på opstår igennem nepotisme, sociale hierarkier og eksklusion af de der afviger fra normen.
Problemet med dette system og denne reproduktion betyder, som Ellersgaard, Grau Larsen og Steinitz påpeger, at magtelitens rum bliver et ekkokammer. Ensformigheden hos en styrende gruppe betyder at deres opfattelse af samfundet kan ligge langt væk fra den almindelige befolknings. To forskellige virkelighedsopfattelser vil unægtelig skabe en dissonans mellem de to grupper. Ellersgaard, Grau Larsen og Steinitz påpeger netop at den ene gruppe, magteliten, sjældent eller aldrig deler de samme udfordringer som den almindelige befolkning. Uligheden i virkelighedsopfattelser kan skabe en samfundsdiskurs der ikke følger befolkningens ønsker og velbefindende. Dette mener Ellersgaard, Grau Larsen og Steinitz er skyld i en følelse af afmagt hos befolkningen. En afmagt blandt befolkningen i forhold til samfundet er potentielt et demokratisk problem.
Systemet fra panoptismens model er ikke nødvendigvis udemokratisk da den bibeholder en polyvalens. Individer underlægger sig magten og får til gengæld sikkerhed, sundhed, uddannelse osv. . Problematikken er selvfølgelig hvorvidt individer aktivt vælger dette, da vi fra fødslen med det samme indgår i et automatiseret magtsystem.
Hvis magtelitens usynlighed forsvinder, at vagten i tårnet rent metaforisk bliver synlig, rokkes der ved den fundamentale fordeling af magt. Så længe magtmekanismerne er tilstrækkeligt skjulte eksisterer der stadig en illusion om tilstedeværelsen af vores demokratiske principper. Befolkningen accepterer polyvalensen delvist fordi den stadig har en tro på sin egen indflydelse. Vender vi tilbage til det demokratiske problem, må det grundliggende være befolkningens misforståelse omkring hvem der er den egentlige magtelite og hvis magt der skal udfordres . En misforståelse som vi blandt andet ser i valget af Trump og i Brexit. Begge disse begivenheder er opstået ud fra en utilfredshed blandt befolkningen, men utilfredsheden er vendt mod den forkerte gruppe, mod  som Ellersgaard, Grau Larsen og Steinitz kalder det.
Denne gruppe som vi selv har dannet i form af sociale magtrelationer og hierarkier. For magteliten drejer det sig om netværk og forbindelser, magten, men ikke forbruget . Da magteliten ikke nødvendigvis agerer uden for den generelle norm, eller i hvert fald ikke i udtalt grad, kan de bibeholde en usynlighed,

hvor  blandet andet bliver deres facade. Hvis  agerer som en lynafleder for magteliten, kan dennes usynlige magtudøvelse fortsætte kontinuerligt og uden modstand. Fortsætter dette får vi et demokratisk problem, da vi ikke på et realistisk plan er i stand til at ændre på magtfordelingen i samfundet. Befolkningens apati er blot et udtryk for magtens internalisering, måske en stille accept af dens egen indskrænkede indflydelse på samfundet og manglende kontrol over magten. Når befolkningen ikke længere føler sig repræsenteret af folkevalgte politikere men ved at en elite operer i baggrunden, påbegynder demokratiet en langsom proces af afvikling. Derfor er det essentielt at vi som befolkning belyser den egentlige magtelite, udfordrer den og gentænker magten og dens mål. Er øget vækst og effektivisering absolutter som står over befolkningens velbefindende? Er den danske konkurrencestat det ultimative mål, som vi alle må underlægge os og stræbe mod?
. Citeret fra Ellersgaard, Grau Larsen & Steinitz, 2017.
Det er knugende nødvendigt at vi fortsætter med at diskutere magten, dens distribuering i samfundslagene og hvorvidt den nuværende centralisering hos få individer konstituerer en trussel mod det danske demokrati.





