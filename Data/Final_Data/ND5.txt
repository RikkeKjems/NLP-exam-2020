Viden, samt hvordan vi ved ting, er et yderst komplekst emne. Empirismen startede for mange århundreder siden, og har fokus på hvordan vi ved ting. I denne opgave belyses nogle af de største britiske empirister, der stadig har stor betydning for viden i dag. Der tages udgangspunkt i sanseerfaringer som måde at tilegne sig viden på, samt induktionsproblemet, og hvordan dette kan løses ved hjælp af fornuften som redskab.
Desuden diskuteres det hvor sikkert et grundlag vi kan have for viden, og om vi faktisk kan vide noget med sikkerhed. Sanseerfaring og induktion har naturligvis også svagheder, og disse svagheder belyses ved en perspektivering til den nuværende COVID-19 pandemi, og hvordan forskellige lande håndterer noget, de ikke er bekendte med.

Empirismens historie
Den klassiske britiske empirisme opstod umiddelbart efter de filosofiske rationalister i det 17. og 18. århundrede . Empirismen arbejder ud fra en række grundantagelser: Al . Empiristerne mente, at vores sanser var den vigtigste kilde til at erkende sandheder.
            Erfaringsfilosofferne var en del af Oplysningstiden, som regnes fra omkring slutningen af 1600-tallet til slutningen af 1700-tallet. Oplysningstiden kom efter mange store naturvidenskabelige fund i det 16. og 17. århundrede. I denne periode var erfaringsfilosofien for alvor begyndt at vinde frem, da denne periode havde fokus på erkendelse, hvilket empiristerne nu mente skulle vendes mod individet selv.
Sanseerfaringer og viden
John Locke (1632-1704) var en af de større erfaringsfilosoffer. Locke havde særligt fokus på hvordan vi som mennesker erfarer og derigennem skaber viden. Både Locke og andre erfaringsfilosoffer trækker på en tankegang, der stammer fra Aristoteles: 


. Denne tankegang var i stik modsætning til Platons, som nærmere så erkendelse komme af bevidstheden. Locke mente, at den eneste form for viden der fandtes, var den, der udsprang fra vores sanseapparat. Han mente altså, at for at noget kunne vides med sikkerhed, skulle det være noget, der var sanseligt for mennesker. Med denne tankegang går Locke imod Descartes' tanker om medfødte idéer.
Locke skriver:

             Lad os forestille os, at bevidstheden, som tidligere antydet, er som et stykke hvidt, ubeskrevet papir uden nogen ideer, hvordan bliver den så fyldt? Hvordan erhverver den det store lager, som menneskets travle og grænseløse fantasi har malet på den med næsten utallige variationer? Hvorfra har den fået al fornuftens og erkendelsens materiale? Herpå svarer jeg med ét ord: fra erfaringen, på den grunder al vor erkendelse sig, og af dem afleder den til syvende og sidst sig selv 
Denne kritik af Descartes var skelsættende for Lockes videre filosofiske tænkning, da meget af hans arbejde netop bygger på den idé, som eksemplet med det hvide stykke papir illustrerer.


            George Berkeley (1685-1753) var ligeledes empirist, og kritiserede ofte Locke. Berkeley mente ikke, at Locke havde været grundig nok, da han ikke havde forholdt sig til substansbegrebet, som Berkeley mener er essentielt når man omtaler sanseerfaring. Berkeley, som i høj grad var religiøst funderet, mente, at der findes en sjælesubstans. Han havde et primært mål med sin tænkning, nemlig  . Fritænkere og ateister var bevidste om substansbegrebet, og dette bakkede dem op i tankegangen om, at noget godt kunne eksistere selvom det aldrig blev oplevet. Denne tankegang ville Berkeley modbevise, og dermed bevise, at gud eksisterer.
Berkeley mente,  . Han vil altså argumentere imod, at ydre ting har en uafhængig eksistens. Han bruger her et eksempel med et stearinlys, der brænder ned efter man har forladt rummet hvori lyset befinder sig. Han siger her, at lyset ikke er brændt ned fordi det har sin egen uafhængige eksistens, men at det derimod er gud, der opretholder ideerne om hvad, der burde ske, når man lader lyset brænde. På trods af Berkeleys meget teologiske fundament for sin filosofi, er der fortsat noget af hans tænkning, som lever videre i dag. I videnskaben i dag forsøger man fortsat at finde sammenhænge og forudsigeligheder i observationer, hvilket også var hvad Berkeley fokuserede på.
David Hume & induktionsproblemet
David Hume (1711-1776) var en skotsk empirist, og anses som værende den største af de britiske empirister. Han er ophavsmand for induktionsproblemet samt radikal skepticisme. Hume er kendt for


særligt at italesætte induktionsproblemet, som går ud på, at man ikke, på baggrund af enkelte observationer, kan konkludere noget universelt gældende. Her kan vi passende bruge det kendte eksempel med en svane. Hvis vi har en universel teori om, at alle svaner er hvide, og vi derefter observerer en sort svane, hvad så? Nu vil den teori være falsificeret, og teorien er underbestemt ved data .
Dette siger os altså, at fordi vi har oplevet den samme ting hundredvis af gange, kan vi ikke være sikre på, at den næste gang bliver ligesom de foregående. Mere generelt betyder det, at vi aldrig kan vide noget med sikkerhed, for der er altid en sandsynlighed for, at vi bliver modbevist i vores viden.
             Alle begivenheder synes helt usammenhængende og adskilte. Den ene begivenhed følger på den anden, men vi kan aldrig iagttage noget bånd imellem dem. De synes at træffe sammen, men aldrig at være forbundne. Men da vi ikke kan have en forestilling om noget der har foreligget for de ydre sanser eller den indre fornemmelse, synes den nødvendige konklusion at være at vi ikke har nogen forestilling om forbindelse eller kraft overhovedet, og at disse ord er fuldstændig blottet for mening når de anvendes i filosofiske resonnementer eller i dagliglivet. (Hume, s. 124, 1991)
            Hume tog desuden Immanuel Kants termer a priori og a posteriori i brug til at forklare en del af den menneskelige erkendelse. Med a priori menes der egenskaber, der eksisterer uafhængigt af vores erfaringer, altså ting man kan slutte uden at have erfaret dets sandhed først. A posteriori betyder derimod viden, der afhænger af erfaring og empirisk evidens. Hume var, som de øvrige nævnte empirister, fokuseret på, hvordan vi fastlægger viden. Han nævner her i sit værk, En undersøgelse af den menneskelige erkendelse, at visse årsager og virkninger aldrig kan sluttes på baggrund af a prioriske ræsonnementer, men derimod skal erfares (Hume, s. 85, 1991). Han nævner desuden  (Hume, s. 85, 1991) som værende vigtigt for disse a priori erkendelser. Det går ud på, at visse ting ikke kan kortlægges i sin fuldkommenhed udelukkende ved iagttagelser.
             Selv om vi formoder at Adams åndsevner til en begyndelse var helt fuldkomne, så kunne han ikke fra vandets væskeagtige og gennemsigtige karakter have sluttet sig til at det kunne kvæle ham, eller fra ildens lys og varme til at den kunne fortære ham. Ingen genstand røber nogensinde med de egenskaber som fremtræder for sanserne de årsager som frembragte den eller de virkninger der vil udgå fra den (..) (Hume, s. 85, 1991)
Derudover, i forhold til induktionsproblemet, skriver Hume om naturlove samt legemers virksomhed, og at disse kun kendes gennem erfaringen. Han argumenterer for, at hvis du præsenteres for en genstand du aldrig før har set, og du nu skulle gisne om dens virkning uden at rådføre dine erfaringer, hvordan ville man


så bære sig ad? Dette er, ifølge Hume, ikke muligt, da  (Hume, s. 87, 1991) Han mener altså, at årsag og virkning ikke hænger sammen. Derudover er Hume kendt for sit eksempel med billardkugler.
             Når jeg f.eks. ser en billardkugle bevæge sig i en linje mod en anden, og lad os kun forudsætte at den anden kugles bevægelse ved et tilfælde er faldet mig ind som et resultat af kuglernes berøring og sammenstød, kan jeg så ikke alligevel forestille mig at hundrede andre begivenheder lige så vel kunne følge på denne årsag? (Hume, s. 87, 1991)
På denne baggrund slutter han, at et a priori ræsonnement aldrig kan bruges som grundlag for at bevise sammenhængen mellem årsag og virkning. Hume stiller sig selv spørgsmålet:  (Hume, s. 90, 1991). Her begynder han at stille spørgsmålstegn ved viden, og hvordan vi tilegner os den. Skepticisme prægede meget af Humes arbejde, og i forhold til induktionsproblemet bliver det særligt tydeligt, at han forholder sig til viden med en vis skepsis. Hume skriver:
             Hvad angår hidtidig erfaring, så kan den indrømmes at give direkte og sikker viden om netop de genstande og netop det tidsrum som den fik kendskab til. Men hvorfor denne erfaring skal udstrækkes til at gælde for fremtiden og for andre genstande der efter alt hvad vi ved måske kun har en tilsyneladende lighed med dem, det er det fundamentale spørgsmål jeg må holde fast ved. (Hume, s. 91, 1991)
Her ser vi altså netop induktionsproblemet. Han argumenterer for, at uanset hvor mange gange vi har erfaret at noget er på en bestemt måde, er det ikke belæg nok for at antage, at det fortsat vil være på samme måde. Desuden inddeler Hume erkendelse i to forskellige former. Den ene er demonstrativ erkendelse, eller erkendelse af forholdet mellem begreber. Den anden er erkendelse af kendsgerninger, eller af det, der eksisterer (Hume, s. 92, 1991). Den demonstrative erkendelse består udelukkende af a prioriske ræsonnementer, og har altså ikke noget egentligt empirisk grundlag. De eksisterer udelukkende på baggrund af vores tankevirksomhed. Kendsgerninger, derimod, er alt det du erfarer a posteriori.

Immanuel Kants løsning på induktionsproblemet
Immanuel Kant (1724-1804) levede hele sit liv i den Østpreussiske by Königsberg. Han var filosof, og anses i dag som værende en af Oplysningstidens største tænkere. Kants filosofiske karriere fik for alvor sin begyndelse da han kritiserede Hume for sin skepticisme. Han mente ikke, at det var korrekt at sige, at vi aldrig kan vide noget med sikkerhed, som Hume var overbevist om. Kant var opsat på at bevise usandheden


ved Humes tænkning om induktionsproblemet, og introducerede derfor to nye slags domme, nemlig analytiske og syntetiske domme. De to domme defineres:  (Kant, s 67, 1966). De syntetiske domme er fokuspunktet for løsningen på induktionsproblemet, og kaldes desuden udvidelsesdomme. Kant forklarer yderligere om syntetiske domme, at de beror på et prædikat, du tilføjer et subjekt, som ikke er direkte indeholdt i subjektet:  (Kant, s. 68, 1966). Han mener yderligere, at alle erfaringsdomme er syntetiske, da man aldrig behøver at begrunde en analytisk dom på erfaringer. At et legeme eksempelvis er udstrakt behøves ikke være erfaret for at bevise sandheden i udsagnet, da det  (Kant, s. 68, 1966). Kant skriver desuden, at et begreb, der har en vis egenskab, så som tyngde, efterfølgende også kan tilskrives andre egenskaber. Vi ved altså, at når et legeme har tyngde, har det også andre kendetegn, der er uomtvistelige sandheder. Han mener her, at det med erfaringen er muligt at konkludere, at begreberne legeme og tyngde hænger sammen. Kant argumenterer for, at erfaringen skaber et hele, og at denne mangler ved syntetiske a priori domme. Hvordan kommer man så frem til sammenhængen om, at legemet også altid er uigennemtrængeligt, hvis det ikke bygger på erfaringen? Han mener her, at de analytiske domme er essentielle i at opdage og tydeliggøre et begreb, der derefter kan bruges i skabelsen af en syntetisk dom.
Kant starter et afsnit med at fastlægge at  (Kant, s. 70, 1966). Han mener desuden, at alle matematiske sætninger er a priori domme, og ikke har noget empirisk grundlag, da du ikke kan erfare matematikken.
             Ganske vist skulle man rent umiddelbart tro at sætningen 7+5 = 12 var en analytisk dom, der ifølge modsigelsesloven fulgte af begrebet om en sum af syv og fem. Men dersom man betragter det nøjere, så finder man at begrebet om summen af 7 og 5 intet andet indeholder end foreningen af begge tal til et enkelt (..). Begrebet om tolv er ingenlunde tænkt blot ved at foreningen af syv og fem er tænkt; og hvor meget jeg end analyserer begrebet om en sådan mulig sum så kommer jeg dog ikke til begrebet tolv. (Kant, s. 70, 1966).
Kant mener, at dette er bevis for, at aritmetiske sætninger altid er syntetiske. Vi kan altså ikke, ved blot at kigge på to tal, skabe os et begreb om hvad disse ville give, hvis vi lagde dem sammen. Desuden gives et


eksempel med en lige linje, og at den altid vil være den kortest mulige fra punkt A til punkt B. Dette er ligeledes en syntetisk sætning, da begrebet 'korteste' er et prædikat vi giver et subjekt, præcis som forklaringen af dommene dikterer.
Løsningen på at kunne konkludere noget med sikkerhed har rod i fornuften hos mennesket. Kant bruger her metafysikken som eksempel, altså viden om verden, der ikke er tilgængelig udenfor sanserne. Vores fornuft vil altid stille spørgsmål, som vi ikke, ved hjælp af erfaringer kan tilegne os viden om. Han mener, at vi bruger det vi ved a priori, via fornuften, til at udvide vores viden om metafysiske begreber. Fornuften er således det redskab vi bruger til at erkende a prioriske begreber som værende en sandhed.
Hvor Hume mener, at fortidens årsager og virkninger aldrig er belæg for at antage, at fremtidens årsager og virkninger vil være den samme, vil Kant altså argumentere for, at fornuften giver os et tilstrækkeligt grundlag til at konkludere noget om fremtidens hændelser. Hume vil ikke kunne konkludere, at den korteste linje mellem to punkter altid vil være den rette. Kant vil derimod mene, at vi har en syntetisk a priori dom, der forsikrer os om, at den rette linje altid vil være kortest. Dette giver os en sikker og nødvendig viden om verden.
Det er vanskeligt at afvise både Humes induktionsproblem samt Kants løsning på dette. Dog skal det nævnes, at grundlaget for hvornår vi ved noget med sikkerhed, hvis man opstiller det på Kants facon, beror på en individuel vurdering af erkendelser. At tilskrive individets fornuft et sådant ansvar at vurdere hvorvidt noget er sandt eller ej vil unægteligt give anledning til uenigheder. De syntetiske a priori domme, som for eksempel et legemes tyngde, er ligeledes noget, der er blevet ræsonneret af et individ på et tidspunkt. Da Kant sætter lighedstegn mellem naturvidenskaben og syntetiske a prioriske domme, vil det da kunne betegnes som sikker viden? Hvis det vi antager er unægtelige sandheder beror på noget, vi ikke engang kan erfare på egen krop, hvor sikkert et grundlag har vi så med at gøre? Er det ikke en mere sikker antagelse at konkludere, at vi i virkeligheden ikke kan være sikre på noget, end at tage sig til takke med, at det er en menneskeskabt fornuft, der dikterer sandheder? Hvor Kant forsøger at opstille et element af sandheder, der ikke kan benægtes, opstiller han måske nærmere endnu en uvished i ligningen om sandheder. Men hvis fornuften ikke er et tilstrækkeligt grundlag til at konkludere sandheder, er sanserne så?
Vores sanser kan snydes, dette ser vi eksempelvis ved optiske illusioner og taktile illusioner, så i teorien kan man ikke stole på sanseerfaringer. Her kan to begreber med fordel introduceres, nemlig egocentric predicament . Det egocentriske dilemma går ud på, at jeg aldrig kan vide mere end hvad der er i mit eget hoved, og derfor er begrænset til min egen


individuelle idé om hvordan verden er. Solipsisme er, at man fraskriver al virkelighed og eksistens som værende ens eget bevidsthedsindhold. Disse begreber er begge resultatet af en ekstrem epistemologisk idealisme, men det interessante ved dem er, at du i princippet aldrig kan modbevise det. Du kan vælge at tro på, at virkeligheden eksisterer, og at der findes en sandhed om ting, men du kan aldrig bevise, at det er den eneste virkelighed. Viden, og sandhed generelt, er derfor et farligt territorie at bevæge sig ind på, for hvad ved vi i virkeligheden? Uanset hvor meget du lærer, erfarer og ved, så er sidste stop i al erkendelse nemlig i dit eget sind. Hvis verden udelukkende eksisterer i dit eget sind, hvilket du i princippet ikke kan modbevise, så er sandheder umulige at nå til. Så hvem har ret? Det vil jeg ikke tillade mig at være dommer over, for spørgsmålet er af en sådan størrelse, at det umuligt kan besvares uden videre. Det bedste vi kan gøre, er at forholde os til vores grundlag for viden, og tro på, at det er tilstrækkeligt.


COVID-19 - Hvordan forholder vi os til det ukendte?
Et yderst aktuelt problem, der er blevet påvirket af svagheden ved den måde vi erfarer ting på, er COVID-
19. Vi har her at gøre med en gren af en virus, som er helt ukendt for os. Når vi står overfor et sådant problem, og så endda med en sygdom hvis konsekvenser i starten er ukendte, bliver vi nødt til at bruge vores forståelse af lignende sygdomme til at erfare dennes virkning på mennesker. Anskuer vi COVID-19 set i lyset af at tilegne sig viden om den igennem sanseerfaringer og ved hjælp af induktion, kan vi først og fremmest se på dennes effekt på mennesker. Da nyheden om en ny virus begyndte at sprede sig i slutningen af 2019, gik snakken ofte på, i hvert fald i vesten, at det var en ubetydelig sygdom, der ikke var værre end en influenza. Symptomerne lignede lungebetændelse, men dødeligheden var, i det tidlige stadie, ikke alarmerende høj. Allerede her ses et eksempel på, at vi benytter tidligere erfaringer vi har gjort os til at beskrive en ukendt situation. Ovenfor nævnes David Humes eksempel med vand, og at dets iagttagelige egenskaber ikke røber dets dødelige egenskaber for os, hvis vi eksempelvis ikke kan svømme. Når en ny virus opstår ved vi altså ikke, ud fra dens iagttagelige egenskaber, hvilken skade den kan forvolde. Vi kan antage, at denne virus ikke er mere skadelig end en normal influenza, og dermed også behandle og forebygge den på samme måde som vi gør med en influenza. Dette er vores udgangspunkt, og herfra er vi nødsaget til at afvente for at se, om vores hypotese om, at det er en almindelig influenza, holder stik. Imens sygdommen spredte sig hastigt i Kina, var der fortsat en generel konsensus i det meste af den vestlige verden om, at det ikke var alvorligt. Grundlaget for denne konsensus stammede højst sandsynligt fra det faktum, at vi ikke så særlige symptomer, som ikke allerede var kendte i forvejen, men det er naturligvis gisninger. Som Hume sagde, så har vi en tendens til at antage, at fænomener eller genstande med ens


iagttagelige egenskaber også er ens i deres skjulte egenskaber. Nu kan vi sidde her, 6 måneder senere, og undre os over, at vi nogensinde kunne sidestille COVID-19 med en almindelig sæson-influenza, men kunne vi egentlig vide bedre?
Har tidligere pandemier lært os noget?
Hvis vi rejser hundrede år tilbage i tiden fra i dag, lander vi næsten direkte ned i en anden pandemi, nemlig den spanske syge. Den spanske syge var en influenzapandemi, der ramte store dele af kloden i perioden 1918-1920. Det anslås, at sygdommen kostede omkring 50 millioner mennesker livet. Sygdommen ramte ned i slutningen af første verdenskrig, og var derfor også ekstra dødelig, da mange af de krigsførende nationers befolkninger var ved dårligt helbred. Denne slags sygdomme angriber de svage hårdere, og var derfor også ekstra dødelig i denne tid, for ikke at nævne manglen på penicillin til behandling af patienter. Dengang var den medicinske behandling meget begrænset, men der kom dog stadig anbefalinger fra Sundhedsstyrelsen for at forebygge udbredelsen af influenzaen. Disse forholdsregler minder i høj grad om dem, som er taget i brug i dag. De indebærer blandt andet afstand til andre mennesker, at sørge for god hygiejne, at holde raske væk fra de syge og så videre. Sammenligningsgrundlaget for en pandemi i
1910'erne og i dag er naturligvis ikke særlig stort, men på visse punkter er det dog relevant at forsøge at sammenligne disse. Forholdsreglerne har ikke ændret sig gevaldigt, og på det punkt har vi, gennem vores erfaringer med lignende sygdomme, tilegnet os viden om denne slags situationer, som er alment gældende. Selvom den spanske syge naturligvis ikke var verdens første pandemi, så er vi i denne periode nærmere det civiliserede samfund vi har i dag end da pesten og den sorte død rasede. Pointen forbliver den samme, uanset hvilken pandemi vi anskuer. Vi kan ikke, ved hjælp af et a priorisk ræsonnement, vide hvordan vi skal håndtere hvordan eller hvorfor en sygdom spreder sig, dette er tvært imod noget vi må erfare a posteriori. Selvom vi tilsyneladende har gjort os denne a posteriori erfaring før ved lignende sygdomme, så er problemet her, at disse sygdomme ikke er identiske. Det kan måske overraske os, at denne slags sygdomme stadig kan sprede sig så hurtigt i dag, for vores erfaringer burde da have lært os hvordan vi skal håndtere dem?
             I nyere tid har vi oplevet SARS-epidemien, MERS, Ebola, Fugleinfluenza, Svineinfluenza og sikkert også flere sygdomme, der har haft nogle af de samme karaktertræk som COVID-19. Hvis vi har erfaring med disse sygdomme, hvordan er COVID-19 så blevet til en pandemi? Det er naturligvis vigtigt at nævne, at vi aldrig har været så global en verden som vi er nu, og derfor er der også en større risiko for, at sygdomme spreder sig på tværs af landegrænser hurtigere. Dog skulle man tro, at vi ville lære af egne fejl, og dermed også komme denne virus til livs hurtigere end hvad realiteten er ude i verden. Her mener jeg, at


det er yderst relevant at diskutere hvordan denne virus blev omtalt i begyndelsen af denne pandemi. Der opstod som nævnt hurtigt en diskurs om, at denne virus ikke var værre end en almindelig influenza, og dette var der mange af os, der hoppede på. Da vi oveni købet begyndte at få informationer om hvem denne sygdom ramte hårdest, var dette med til at retfærdiggøre useriøsiteten yderligere. Det faktum, at den primært rammer ældre og svækkede var jo, for nogle, blot endnu et bevis på, at det bare var influenza, for den sygdom rammer samme demografi hårdest. Derudover er der også det aspekt, at der manglede videnskabelige undersøgelser af virussen, hvilket igen tvang os til at handle ud fra tidligere erfaringer.
Anskuer vi dette problem med henblik på en induktiv slutning, så manglede vi ligeledes empiri for at kunne give mere faste rammer. Problemet med netop COVID-19 er, at du kan få det og blive dødeligt syg, men du kan også være asymptomatisk. Dette gjorde det betydeligt sværere at bekæmpe denne virus, da vi i teorien kunne bære rundt på sygdommen uden at vide det. Der var altså endnu ikke noget empirisk grundlag for at slutte noget konkret og alment gældende om symptomer, smittespredning og dødelighed i de tidlige stadier af sygdommen. Dette var blandt andet medvirkende til, at der rundt om i verden blev reageret forskelligt på sygdommen. Nogle lande, som eksempelvis Peru, valgte at lukke ned med få timers varsel, og forbyde al unødig udgang af hjemmet. Andre lande, som eksempelvis Sverige, mente ikke, at det var nødvendigt med en komplet nedlukning af landet. Dette er altså også et resultat af, at der mangler en form for skudsikker induktiv konklusion, da der ikke var noget konkret at forholde sig til med hensyn til håndtering af virussen. Et land som Sverige var umiddelbart overbevist om, at flokimmunitet var måden at få bugt med virussen på. Problemet ved denne løsning var, at der ikke var empirisk evidens for, at man kun kan smittes med COVID-19 én gang. Ser vi derimod på et land som Danmark, som lukkede ned meget tidligt i forløbet, så er vores antal smittede per million indbyggere væsentligt lavere. Over de sidste to uger er der blevet spekuleret i de tal, der blev fremlagt af regeringen vedrørende smittetryk. Det viste sig, at der blev regnet forkert tilbage i marts, og at en komplet nedlukning var en overilet beslutning, ifølge nogen. Men her spørger jeg så endnu en gang: Hvordan skulle vi vide det? Den svenske regering var uden tvivl overbeviste om, at de tog den rigtige beslutning på daværende tidspunkt. Den danske ligeså. Vi ved fra andre vira, at man udvikler antistoffer i kroppen, og derfor ikke kan smittes igen, dette er en erfaring vi har gjort os a posteriori. Den måde vi bedst kan spå om fremtiden er at finde ligheder med fortiden, og agere i henhold til de tidligere erfaringer.
Den måde vi bedst kan håndtere det ukendte, er ved at gøre det kendt. Dette er ikke en nem opgave, for en virus som COVID-19 har vist sig at forårsage et flertal af ting, vi ikke var klar over i starten af dette forløb.
Mange lande forsøgte at gøre det de konkludere var rigtigt. På nuværende tidspunkt kan man begynde at


overveje hvad, der var rigtigt og hvad, der var forkert. Dette er derimod ikke nogen svær opgave, for nu har vi empiri at forholde os til, som vi ikke havde da det hele brændte på. På daværende tidspunkt handlede vi i højere grad på baggrund af en induktiv slutning om, at de vira vi kender til, har opført sig på en bestemt måde i fortiden, og derfor kan vi antage, at det samme er tilfældet i denne situation. Her vil jeg overlade det til læseren at slutte, hvorvidt Hume har ret i, at vi ikke kan vide noget med sikkerhed.



Afrunding - ved vi noget?
Som belyst ved hjælp af primært Hume og Kants filosofiske tankegange, er viden en svær størrelse, der kan anskues på mange forskellige måder. Måden hvorpå vi tilegner os viden er essentiel for hvorvidt denne viden er brugbar i fremtidige scenarier. Der er ikke enighed blandt de britiske empirister om hvorvidt vi kan vide noget med sikkerhed, men der fremlægges relevante argumenter for hvordan vi udnytter de menneskelige ressourcer til at komme så tæt på sandheder som muligt. Hvorvidt disse tankeapparater er fyldestgørende til at konkludere, at den viden vi tilegner os, er brugbar, konkluderes der ikke på. Som nævnt i opgaven beror viden på diverse subjektive grundlag, som vi i teorien ikke kan vide os sikre på er holdbare.








