Analyse af audiovisuelle strategier i Hummels branding
1. Indledning
Vi tror på, vi har taget et lille stykke af magien fra dengang og givet det videre til nutidens landshold - og til fremtidens. (E28, s. 11)
Med disse ord afslutter voice over-stemmen Hummels reklamefilm, hummel: The Great Grass-plantation . Det er magien fra EM-finalen i 1992, der hentes tilbage i reklamen, da tre unge mænd rejser til Sverige og henter det stykke græs, hvorfra John Faxe scorede 1-0 målet i finalekampen.
Det danske herrefodboldlandshold har siden da ikke vundet medaljer til nogen slutrunder, men i reklamen forsøger Hummel at genskabe den nationale nerve, der tidligere har været omkring fodboldlandsholdet. De medvirkende tager seeren med tilbage EM-finalen i '92, hvor danskerne vandt guld. Hummel tror på, at reklamen kan være med til at  .
     Men hvordan kan inspiration og skabelsen af nationalfølelse i en reklame bidrage til en bestemt profilering af Hummel som brand? I min opgave vil jeg undersøge, hvordan Hummel ved brug af audiovisuelle strategier forsøger at knytte bestemte følelser til Hummel som brand, fx for at opildne og samle danskerne omkring landholdet - og på den måde brander og relancerer sig selv i forbindelse med landsholdet.
     På baggrund af ovenstående er jeg kommet frem til denne problemformulering:
Hvilke audiovisuelle strategier benytter Hummel i et forsøg på at knytte nationalfølelse til sin brandidentitet i reklamefilmen hummel: The Great Grass-plantation, og hvordan profilerer nationalfølelsen Hummel som brand?
Til besvarelsen af denne problemformulering vil jeg analysere, hvordan Hummel i reklamefilmen vha. audiovisuelle strategier - herunder fx klipning, non-diegetisk lyd og intertekstuelle referencer til landsholdet forsøger at samle nationen.
Derudover vil analysen omhandle brugen af John Faxe Jensen (herefter: Faxe) i reklamen, samt hvilken funktion paratekster kan have.
Desuden vil jeg i opgavens perspektivering reflektere over, hvordan nationalfølelse og samarbejdet med DBU kan profilere Hummels som dansk brand.
1.1. Analytisk tilgang og anvendt teori
I min undersøgelse af nationalfølelse i reklamen vil jeg bl.a. inddrage begreber fra Christiansen  om reklameanalyse og Haastrup  om filmanalyse.
Filmtekniske begreber inddrages, da de også kan benyttes i reklameanalyse. For at undersøge Hummels brandfremstilling vil jeg særligt anvende begreber fra Hansen  ift. branding generelt og celebrity branding - herunder McCrackens meningsoverførselsmodel. For at uddybe celebrity brandings funktion vil jeg ydermere inddrage Lars Pynt Andersens begreber om celebrity endorsement. Alle henvisninger til billedbeskæringer følger Isak Nielsens filmterminologi .
Den ovennævnte teori vil jeg redegøre for undervejs i min analyse.

1.2. Præsentation af analyseobjekt
Mit analyseobjekt er reklamefilmen hummel: The Great Grass-plantation, som er udgivet i flere udgaver og længder på YouTube i 2017. Den analyserede medietekst er fem minutter lang og handler om tre unge drenge, der rejser til Nya Ullevi i Sverige for at hente det stykke græs, hvorfra Faxe scorede 1-0 målet i EM-finalen i '92. Græsset skal tilbage til Danmark og lægges i Telia Parkens græspæne, således at vi (danskerne) kan opleve noget af magien fra dengang. Selveste John Faxe ankommer i Telia Parken, lugter til græsset og lægger det ned i fodboldbanen, hvor det hører til.
     I opgaven og bilag omtales de tre medvirkende mænd som M1, M2 og M3 bestemt af den rækkefølge, de optræder i reklamefilmen.
2. Nationalfølelse i reklamen
I dette afsnit vil jeg kort redegøre for Hummels samarbejde med DBU/landsholdet. Herefter vil jeg undersøge udvalgte dele af reklamen, hvori der findes audiovisuelle strategier, med formålet at vække nationalfølelse hos seeren.
     Det danske fodboldlandsholds største bedrift er uden tvivl finalesejren i Sverige i '92 - en slutrunde, som Danmark ikke engang var kvalificeret til. Dengang var Hummel sponsor for landsholdet. Den første aftale med DBU og landsholdet blev indgået i 1979 og strakte sig frem til 2004, hvor Adidas overtog sponseringen. I 2016 overtog Hummel
- efter 12 års pause - igen sponseringen af Danmarks landshold.

2.1. Landskamps-referencer
I reklamen ses flere eksempler på intertekstuelle referencer til fodboldkampe i tv. Dette gælder især referencer til de elementer i en tv-kamp, som ligger uden for selve kampen, men som er med til at skabe stemning før, undervejs og efter kampen.

     Figur 1 viser det danske landshold, der synger nationalsang til en landskamp. I reklamen står de tre mænd på samme måde, mens de venter på Faxe. Kameravinklen - let frøperspektiv og en skrå vinkel fra siden - går igen på begge billeder. Samtidig er mændenes kropspositur den samme som landsholdet, som står med rank ryg og løftet hage, hvilket er kropssprog, der udstråler stolthed og optimisme.


     Et andet eksempel er, da mændene ankommer til Nya Ullevi stadion, hvor de træder ud fra tunnelen under tribunerne (figur 3). Dette kan være en reference til, når holdene går på banen i en tv-kamp. For det første kommer mændene ud gennem spillertunnelen, hvilket man oftest ikke gør, når man ikke er spiller. Derudover er billedbeskæringen  beskriver, hvordan betydningen af en tekst i nogen grad afgøres på baggrund af læsningen af andre tekster, der minder om den . På baggrund af ovenstående eksempler, kan seeren forbinde læsningen af reklamen med læsningen af en fodboldkamp i tv. Der er en strategi for, at seeren forbinder reklamen med de følelser og tanker, man har i forbindelse med en landskamp. Eksempler herpå kunne fx være, at når landsholdet træder ind på stadion, kan seeren føle forventningerne stige, eller man kan opleve stolthed, nationalfølelse og fællesskab som nation, når landsholdet står på række med oprejst pande, mens alle de danske fans på stadion og hjemme i stuerne på samme tid synger nationalmelodien.
     Der er knyttet nogle normer til visningen af fodboldkampe på tv, som ligger uden for selve kampen på banen. Dette er fx kommentatoren, interviews før/efter kampen og kampens optakt (når spillerne går på banen, når trænerne hilser på hinanden, når der trækkes lod osv.). Alt dette uden for selve kampen er med til at sætte stemningen og forventningerne omkring kampen og kan desuden være med til at knytte nogle bestemte følelser til kampen hos seeren.
     Når reklamen laver intertekstuelle referencer til disse stemningsopbyggende bestanddele i tv-landskampen kan dette altså være et forsøg på at vække de samme følelser - fx stolthed, nationalfølelse, forventning og spændthed - hos seeren, som når
han/hun ser landskamp i tv. Formålet med en sådan strategi er, at der er mulighed for, at seeren også knytter disse følelser til reklamen - og dermed til brandet.
2.2. Stemningsopbygning
Følgende afsnit vil være en undersøgelse af de audiovisuelle virkemidler, der benyttes i forsøg på at knytte bestemte følelser til reklamen og dermed skabe optimisme ift. landsholdet.
2.2.1. Fremstilling af de medvirkende
De tre mænds rolle i reklamen er at bringe  fra '92 tilbage Danmark og til nutidens landshold (E28-E30, s. 11 f.). Fremstillingen af denne missions udførsel er præget af forskellige virkemidler - fx nærbilleder, non-diegetisk lyd og slowmotion - hvilket jeg vil eksemplificere og undersøge betydningen af.
     Slowmotion bruges i flere tilfælde i reklamefilmen til at fastholde øjeblikket. Et eksempel, jeg vil fremhæve, er da mændene træder ind på Nya Ullevi Stadion (C10, s. 5). De ni indstillinger, der kommer forinden denne indstilling, er korte klip på 1-2 sekunder, hvor mændene fordeler skovle mm. imellem sig og gør klar til at gå ind på stadion (C1-C9, s. 4 f.). Der er dynamik i klipningen og deres bevægelser er hurtige, og de løber ned af gangen mod banen. Men da de så træder frem i lyset, sker dette i slowmotion.
     Haastrup beskriver, hvordan slowmotion kan være med til at få det til at virke som om, tiden går meget langsomt . Slowmotion bruges i den forbindelse til at fastholde øjeblikket, og dermed kan seeren få en oplevelse af, at mændene går i stå og bliver overvældet af, at være tilstede på det stadion, hvor EM- finalen i '92 blev spillet. I stedet for at fortsætte deres hektiske jagt på græsstykket, stopper de i stedet op og nyder øjeblikket, hvilket understreges af brugen af slowmotion.


	
     Ud over slowmotion bruges der også generelt er der rigtig mange nærbilleder i reklamen. Især nærbilleder af de medvirkendes ansigter er dominerende, når personerne viser følelser, eller når dele af missionen fuldføres. Eksempler herpå ses på figur 4-7.
Nærbilleder kan bruges til at fremhæve de medvirkendes følelser, hvilket giver seeren mulighed for at kunne identificere sig med dem .
     Figur 5 viser et nærbillede af Faxe, der kigger rundt på Parkens tribuner, efter han har lagt græsset i jorden. På samme tid er der på den non-diegetiske lydside tilføjet klapsalver, horn og sejrsråb, således det lyder som om, tilskuerpladserne er fyldt med begejstrede fans - trods de er gabende tomme (E26, s. 11). Lydsiden bliver en måde at udtrykke Faxes følelser, hans erindringer om at vinde EM og evt. hans forestilling/forventning om, at publikum igen vil hylde landsholdet i fremtiden.
     Desuden er underlægningsmusikken, som består af klaver og strygere også medvirkende til at fastholde og understøtte den nærmest højtidelige stemning (ibid., s. 251). Underlægningsmusikken, den non-diegetiske publikumslyd og nærbilledet, som fremhæver Faxes forundrede blik og let adskilte læber kan i denne forbindelse være endnu en strategi med formål at fastholde en bestemt følelse . Denne fastholdelse kan også være af mere spontane følelsesudbrud, som fx ses på figur 7, hvor M2 bryder ud i et glædesråb, da de når til klimaks i deres tilbageblik på finalen i '92 - dette tilbageblik undersøges yderligere i afsnit 2.3.
Ovenstående identifikationsmuligheder betyder ikke nødvendigvis, at seeren føler
det samme som personerne, men det giver seeren mulighed for et føle med dem (jf. Murray). Dermed føler og erindrer seeren fx ikke nødvendigvis det samme som Faxe, men de audiovisuelle valg, der er truffet ift. non-diegetisk lyd, billedbeskæring og

slowmotion giver seeren mulighed for at sætte sig i hans sted - og dermed forstå, hvordan han føler og føle med ham (Haastrup, s. 249).
2.2.2. Missionen fuldføres og stemningen ændres
I reklamen sker der et skift i stemningen, når Faxe dukker op og lægger græsset i Parkens plæne. Det er ham, der dukker op og fuldfører missionen. Dette skift ses både på lyd- og billedside.
     På lydsiden sker der en ændring i underlægningsmusikken, allerede da Faxe ses forfra første gang i reklamen (E14, s. 10). Der tilføjes strygere til underlægningsmusikken, som før kun bestod af klaver. Disse strygere bliver gradvist mere dominerende mod missionens fuldførelse, da græsset lægges i banen. Endnu en non-diegetisk tilføjelse på lydsiden er lyden af klapsalver, der begynder, da Faxe placerer græsset (E23, s. 11). På den måde bruges den non-diegetiske lyd i form af klapsalver og underlægningsmusik til at følge og understrege situationens stemning og handlinger .
 
På billedsiden ser man derimod, inden Faxe ankommer, et supertotalbillede af hele stadion, hvor de tre mænd står på række og venter (figur 8). Himlen er grå og overskyet, men da græsset lægges i, sker en ændring og solen kommer frem og lyser banen op.
     Desuden ser man på figur 9, hvordan Faxe kigger op mod det skarpe lys fra solen, der kommer fra hjørnet af tribunerne. Himlens opklaring og det skarpe lys, som lyser ned på Faxe, kan være et udtryk for klarsyn og en ny begyndelse for landsholdet. Den slags patosappel, som bruger  som strategi, kan have til hensigt at løfte modtagerens sindstilstand. Denne ændring i stemningen er derfor et æstetisk virkemiddel, som kan skabe en ny ramme omkring landsholdet for seeren, og denne får mulighed for at se emnet i  .

2.2.3. Græssets betydning
Græsset fra Nya Ullevi stadion betegnes i reklamen som et lille stykke magi fra dengang, som bringes tilbage til Danmark (E28, s. 11). I dette underafsnit vil jeg undersøge, hvilke retoriske valg der er truffet i reklamen for at give græsset denne betydning som noget .
     Barthes  bruger ift. reklameopbygning begreberne denotation og konnotation . Denotationer er reklamebilledets grundbetydning, som ikke kræver nogle særlige kulturelle forudsætninger - det kræver alene at modtageren kan identificere billedets elementer. Konnotationer derimod er den kulturspecifikke medbetydning og associationer, modtageren knytter til fx et fænomen (ibid.).
     For at give græsstykket - som denotativt  er jord og græs - en større betydning, kræver det, at seeren har en form for kendskab til den kulturelle ramme, nemlig EM-finalen '92. På den måde kan græsstykket tildeles nogle egenskaber, som ellers ikke normalt knyttes til et almindeligt stykke græs.
     Dette sker bl.a. gennem retorikken, fx når M1 i introduktionen omtaler jorden som  (A1, s. 1). Derudover fortæller han de andre mænd om missionen i Sverige, hvor han siger:  (B5, s. 4).
Med sine ord tillægger M1 altså græsstykket en kulturel værdi i denne kontekst, således at det hos seeren kan fungere som en konnotation for sejr, viljestyrke, nationalfølelse og vindermentalitet. Faxes meget kendte scoring til 1-0 i EM-finalen forbindes i konteksten med netop dette stykke græs, hvorfor det kan konnotere sejr (Toft Hansen, 2015, s.
182).

2.3. Tilbage til '92
I reklamen har man forsøgt at give seeren et tilbageblik på hvor vigtigt og overraskende det var, at Faxe scorede det første mål i finalen. Hele missionen er jo netop at få fat i noget af magien fra EM-finalen og give denne videre tilbage til landsholdet.
     I scenen, hvor de tre mænd er på vej mod Sverige blandes fortiden og nutiden sammen (A4-A27, s. 1 ff.). Først taler mændene om kampen, hvorefter der vises et klip med de originale tv-billeder fra '92 med den originale kommentatorstemme (A8, s. 1). I de efterfølgende indstillinger, skiftes der mellem billeder fra bilen, hvor mændene

overtager kommentatorstemmen og billeder fra '92, hvor den originale kommentatorstemme igen overtager.
     Dette ændrer sig imidlertid, da nutid og datid på et tidspunkt  og mændenes kommentatorstemme og den originale begge høres på lydsiden samtidig med, at der hyppigere klippes mellem nutiden i bilen og datiden i EM-finalen (A14- A22, s. 2 f.). Sådan fortsætter det alt imens spændingen i kampen stiger samtidig med at klippene bliver kortere. Da målet scores bliver alle stemmerne til én - mens alle mændene og den originale kommentatorstemme samstemmigt råber  (A22, s.
3).
     Scenen, som er er lavet som krydsklipning mellem nutiden og datiden fungerer som spændingsopbygning og et tilbageblik på kampen - og det sikrer samtidig, at alle seerne har kendskab til historien, selvom det er 25 år siden . På den måde er det en måde at bringe seeren  til '92 og dermed en måde at bringe de følelser - herunder nationalfølelsen - tilbage. I stedet for blot at vise billederne fra kampen, knytter brugen af mændenes reaktioner i  en historie til fakta, hvilket har et stort påvirkningspotentiale, fordi det giver seeren mulighed for at kunne identificere sig (ibid. s. 136).
     Samtidig er  billeder og lyd dog også vigtige for dette tilbageblik på fortiden. De originale billeder er tydeligt mere grynede og lydkvaliteten på kommentatorstemmen står i stor kontrast til mændenes klare stemmer i . De kornede billede kan give en slags modæstetik, som kan henlede modtagerens tanker på fortiden - tilbage til finalen i '92 - hvor tv'ets billed- og lydkvalitet ikke var så udviklet, som den er i dag .
     Når klippene fra nutiden i reklamen og datiden i '92 klippes sammen og til sidst flyder sammen, giver det en fornemmelse af, at det hele sker på samme tid. Dermed kan det også give seeren en tro på, at der ikke er langt fra  til . Det kan altså være medvirkende til, at troen på sejr i nutiden og i fremtiden genskabes.

3. Celebrity endorsement
I dette afsnit vil jeg undersøge, hvordan celebrity branding og brugen af Faxe vha. etos- udlån kan være med til at knytte nationalfølelse til reklamefilmen . Brugen af et kendt ansigt er populært, fordi en celebrity er et mere magtfuldt medie, end et anonymt medie er . Desuden beskriver Pynt Andersen, hvordan brugen af kendisser i reklamer er et typisk reklametræk, som oftest bruges til at understøtte en bestemt brandidentitet .
     Hummel skal i forbindelse med brugen af Faxe overveje risikoen ved celebrity branding. Denne er fx at Faxes etos kan ændre sig, hvis han medvirker i andre reklamer, eller hvis han i det offentlige/private opfører sig uhensigtsmæssigt ift. brandet. Desuden kan kendissen i nogle tilfælde skabe støj, hvis han ikke passer ind i brandets identitet - en risiko, der er betydeligt mindre i Hummels reklamefilm, da Faxe optræder inden for sit eget felt, fodboldverdenen (Hansen, 2016, s. 221 f.). Celebrity brandingen er nemlig mere effektiv, når der er et naturligt match mellem produkt og kendis, hvilket Hansen kalder the match up hypothesis (ibid., s. 210). Faxe og Hummel bindes naturligt sammen, dels fordi Hummel sponsorerer landsholdet og dels fordi Faxe også spillede i Hummel-tøj i '92. Han bliver dermed repræsentant for både sejren i '92 og Hummel.
3.1. McCrackens meningsoverførselsmodel
Dette etos-lån kan man undersøge nærmere med McCrackens meningsoverførsels- model, som viser, hvordan en berømthed kan overføre dele af sin egen værdi til det produkt, vedkommende endorser. Derudover viser modellen hvordan denne meningsoverførsel kan skabe ekstra værdi for forbrugeren . Modellen er delt op i tre stadier: kultur, endorsement og forbrug. I dette underafsnit vil jeg uddybe modellen og forklare, hvordan Faxe udlåner etos og endorser Hummel som brand.
     I det første stadie, kultur, ser man på berømtheden ift. den populærkultur, berømtheden er en del af. Berømthedens værdi skabes gennem de roller, han/hun er kendt for (ibid.). Faxe kan godt være kendt for flere roller end EM-helt - fx hans deltagelse i Vild med Dans i 2015. I modellen ser man på disse roller, som tilsammen viser, hvilket værdisæt Faxe repræsenterer  10 effektive måder at benytte en berømthed på, og disse måder blandes ofte .
     I Hummels branding ses især Stjernen som rollemodel, fordi Faxe medvirken og rolle som dansk folkehelt skal være motivation for, at modtageren også tror på landsholdets fremtid (ibid., s. 218). Faxes værdier som dansk folkehelt overføres i dette stadie til brandet. Derudover ses også Stjernen røber noget om sig selv, hvor man bliver inviteret med backstage for at høre om Faxes personlige motivation for sin deltagelse (ibid., s. 219). Dette kommer til udtryk i parateksten, som jeg vil undersøge i afsnit 3.2.
     I modellens sidste stadie, forbrug, skal forbrugeren gøre krav på de værdier, der gennem celebrity brandingen tilbydes. Hvis ikke dette sker, lykkes celebrity brandingen ikke, og brandets værdi forøges ikke (ibid., s. 220 f.). Faxe er meget folkekær og vil derfor give positive associationer for mange danskere, men der er en risiko for, at fx yngre mennesker ikke kender historien om hans mål i EM-finalen, og for denne modtager, vil Faxe ikke skabe en ekstra værdi. Dette imødekommer reklamefilmen dog med sin varighed og tilbageblikket på EM, hvor missionens præmis udpensles.
3.2. Paratekst
Som nævnt tidligere får modtageren kig backstage i parateksten, Interview med Faxe om stuntet. En paratekst er alt det, der er rundt om selve teksten, som kan påvirke medieteksten og måden, den læses på (Gray, 2010, s. 6). Faxe har ingen replikker i selve teksten, men får i parateksten mulighed for at sætte ord på, hvorfor han medvirker:
 Jeg vil ønske, at det her kan være med til, at når Danmark spiller, så har man den her store tro på, at vi kan vinde over alle. (Hummel1923TV, 0:03)
Denne udtalelse er et udtryk for Faxes personlige motivation, fordi han har et ønske om, at alle skal tro på landsholdet. Det styrker reklamens og Faxes etos og meningsoverførsel samt giver en højere grad af troværdighed og autenticitet, fordi brandet og produkterne sættes i baggrunden.
     Parateksten bliver en strategi fra Hummel og et forsøg på at styre tekstens budskab, fordi parateksten kan være med til at fortælle modtageren, hvordan reklamefilmen skal læses .

3.3. Element of surprise
Ud over at udlåne etos, fungerer Faxe også som element of surprise i reklamen. Han introduceres sent i reklamen vha. set up og pay off, da han ankommer på stadion i Parken . Missionen udføres imidlertid  af de tre hidtil ukendte mænd, men pludselig træder Faxe ind på banen og fuldfører deres mission.
     Optakten hertil sker, da mændene har opmålt den rette placering til græsstykket. Der bliver herefter gives nogle små cues, som narrativt leder hen mod Faxes ankomst (ibid., s. 242). Dette ses fx da M1 kigger på sit ur, hvilket kan give en fornemmelse af, at han venter på noget (E8, s. 10). Seeren kan på den måde få en forventning om, at der sker noget inden længe.
     Herefter stiller de tre mænd sig, som nævnt tidligere, op på række og kigger fremad - tilsyneladende mod ingenting - men endnu et cue gives, da M1 ved et nærbillede ikke kan holde et svagt smil tilbage (E11, s. 10). Publikum ved ikke, hvad/ hvem han smiler af/til, men det kan give en forventning til, at i den næste indstilling ser hans synsvinkel. Denne forventning indfries i de følgende indstillinger, hvor Faxe afsløres gradvist. Han ses først i en supertotal, herefter fra ryggen og til sidst forfra (E12-E14, s. 10). Hansen  beskriver, hvordan berømtheder har en stop-op effekt, som understreges i denne gradvise afsløring af John Faxe .

4. Brandet i samfundsperspektiv
I den ovenstående analyse har jeg undersøgt nogle af de audiovisuelle strategier, Hummel har benyttet for at skabe nationalfølelse i reklamen. Men hvordan kan nationalfølelsen i reklamen være med til at profilere Hummel på en bestemt måde som brand? Dette afsnit vil være en refleksion over reklamen i en bredere historisk og samfundsmæssig sammenhæng. Jeg vil perspektivere reklamen i relation til den virkelig, som den udspringer fra . Derudover vil jeg inddrage udtalelser om samarbejdet fra DBU og Hummel selv.
     Reklamen er for Hummel en måde at udtrykke, at de ikke blot er produkter og et logo på landsholdstrøjen, men at brandet støtter op om det nationale fællesskab, som landsholdet kan skabe i fremtiden. Sejren i '92 samlede nationen og beviste, at det er muligt at være bedst, selvom man er en lille nation - og på samme måde er Hummel et mindre, dansk brand, som vil vise, at de godt kan konkurrere med store globale mærker som Adidas. Dette kommunikeres gennem den førnævnte paratekst, hvor Faxe siger, at  (Hummel1923TV, 0:57).
     Brandet Hummel forsøger via reklamen at repræsentere viljestyrke, sejr og skabe en national fællesskabsfølelse - brandet skal ifølge Aakers brandmodel repræsentere noget andet og mere end selve produktet . Lykkedes det brandet at skabe en forestilling om succes i fremtiden, kan denne forestilling knyttes til brandets identitet. Dermed bliver skabelsen af nationalfølelse i en reklamefilm som The Great Grass-plantation en måde at profilere Hummel som en del af det danske fællesskab.
     Det er Hummels opgave at knytte udvalgte værdier til brandet og dermed opbygge brandets etos, hvilket sker vha. de to andre appelformer: logos og patos (Pynt Andersen, 2006, s. 142 f.). Patosappellen er meget implicit i reklamen, der som nævnt tidligere i opgaven er præget af en patosappellerende handling, nærbilleder, underlægningsmusik m.m.
     Logosappellen, vil jeg derimod argumentere for, er mere implicit i reklamen. Det danske landshold har ikke haft mange succesrige slutrunder, men den ene slutrunde, landsholdet har vundet, var mens Hummel var sponsor. Dermed kan det være en del af brandingstrategien hos Hummel at knytte sejren i '92 til deres brandidentitet, fordi det adskiller dem fra Adidas, som sponserede landsholdet fra 2004-2016, hvor de ingen

medaljer vandt. Det er nemlig nødvendigt at for et brand at overbevise modtageren om, hvem brandet er unikt i forhold til (Hansen, 2016, s. 52 f.).
     Da Hummel igen overtager sponsoraftalen i 2016 - et år hvor Danmark igen ikke har kvalificeret sig til EM - får Hummel muligheden for at relancere sig selv, hvilket i reklamen udtrykkes som en relancering af selve landsholdet. Dette sker i form af den tidligere nævnte  i afsnit 2.2.2. og reklamens afsluttende anafor:  . Dermed forsøger Hummel at opbygge et univers omkring deres produkter - en immateriel merværdi - som igen skal samle danskerne om landsholdet (Hansen, 2016, s. 29 f.).
     Denne immaterielle merværdi skal netop være det, der adskiller dem fra deres nærmeste konkurrenter - og i landsholdsøjemed er Adidas de eneste, der har forsøgt at konkurrere med dem. Derfor er det Hummels fordel at det sidste årti ikke har været succesfuldt for landsholdet, således at de kan bruge EM '92 i deres branding og således  troen på landsholdet samtidig med, at brandet relanceres i denne kontekst.

5. Konklusion
I opgaven har jeg undersøgt, hvilke audiovisuelle strategier, der benyttes i reklamen med henblik på at kunne skabe nationalfølelse. Derudover har jeg undersøgt og reflekteret over, hvordan denne form for branding profilerer Hummel som brand.
I reklamen laves der flere intertekstuelle referencer til visning af fodboldlandskampe i tv. Dette er en strategi for at opbygge stemning, således at reklamen kan vække de samme følelser - fx nationalfølelse - hos seeren, som når han/hun ser en landskamp i tv. Derudover er der i reklamen brugt forskellige audiovisuelle virkemidler - herunder slowmotion, nærbilleder og non-diegetisk lyd - som medvirker til at give seeren identifikationsmuligheder, tager seeren med tilbage til stemningen under EM-finalen.
Desuden er disse virkemidler en strategi for at fremhæve og fastholde denne stemning i reklamen.
     Ydermere bliver tilbageblikket på landsholdets triumf i '92 knyttet sammen med nutiden, da der ved krydsklipning klippes mellem  og , hvilket knytter fortiden og nutiden sammen. Samtidig sikrer det, at alle seere kender historien om 1-0 målet i finalen, således at alle kan relatere til sejrsfølelsen, selvom det er 25 år siden.
     John Faxe fungerer i reklamen som element of surprise og låner sin etos ud fra de roller, han er kendt for. Han passer ind i Hummels brandingstrategi, fordi han endorser et brand inden for sit eget felt. Parateksten, hvori Faxe forklarer sin egen motivation for at deltage, kan bidrage til måden, seeren tyder reklamen. Dermed forøges chancen for at det lykkedes overføre Faxes mening til Hummels brandidentitet.
     Reklamen kan være en strategi for Hummel med det formål at knytte landsholdet og brandet tæt sammen vha. brugen af nationalfølelse. Formålet med dette er, at det kan overbevise modtageren om, at Hummel kan noget unikt, som Adidas eksempelvist ikke kunne - nemlig at bringe landsholdet tilbage på sporet mod sejr. Hummel forsøger at opbygge en immateriel merværdi, som skal adskille dem fra andre mærker.
Med reklamen kan give udtryk for, at brandet støtter op om det nationale fællesskab, som står side om side med og støtter op om landsholdet, selvom Danmark er en lille nation.


