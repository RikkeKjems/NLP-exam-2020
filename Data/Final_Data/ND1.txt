Skønhedsidealers indflydelse på kvinders overvågning på Instagram

Indledning
De sociale medier medfødte i sin tid et væld af forhåbninger til, hvordan de kunne være hjælpemidler i kampen mod undertrykkelse og diskrimination af køn . I takt med udviklingen og udbredelsen af sociale medier, er kvinderne da også i overtal på mange af de sociale medier i dag. Et eksempel på dette er den populære fotodelingsapp, Instagram, hvis brugerbase består af 68 % kvinder. Instagram bruges på meget forskellig vis lige fra at kigge på andres billeder og blive inspireret heraf til at deltage aktivt i politiske debatter, som fx i kampen om at nedbryde normerne inden for skønhed. Et eksempel på det dette ses i DR's dokumentar , der handler om Ida Rud, som er kropsaktivist og gennem Instagram kæmper for at bryde de samfundsaccepterede kropsidealer ved at lægge billeder op af sin krop.
Idas mål er at vise folk, at kroppe er forskellige og derved hjælpe andre til at føle sig mindre forkerte. Instagram og sociale medier generelt kan altså bruges til at vække nogle store tanker og endda skubbe ændringer i gang.
Det er dog vigtigt at sætte spørgsmålstegn ved, hvorfor det i det hele taget er nødvendigt for kvinder at tage kampe op via sociale medier, som fx Instagram, om helt almindelige menneskerettigheder, såsom retten til bare at være sig selv.
Det er denne problematik, jeg vil beskæftige mig med i denne opgave. Formålet med opgaven er at undersøge, hvordan medieskabte skønhedsidealer og stereotyper har indflydelse på kvinders overvågning via Instagram, og hvorvidt det afspejles i måden, hvorpå folk opfatter henholdsvis kvinder og mænds brug af Instagram. Jeg har valgt at tage udgangspunkt i Instagram, da der ikke bare generelt, men også i Danmark, er et stort overtal af kvinder i forhold til andre sociale medier, og det er det køn, jeg har valgt at sætte fokus på pga. de skønhedsidealer, der eksisterer.

Metode

Spørgeskemaets udformning - det kvantitative og det kvalitative

Jeg har valgt at undersøge opgavens forskningsspørgsmål vha. en empirisk metode i form af et anonymt spørgeskema, der til dels er kvalitativt og kvantitativt, og som kan udfyldes af folk med og uden Instagram. Spørgeskemaet er lavet vha. Google Analyse og blev slået op offentligt på Facebook.
Første del af spørgeskemaet består af en simpel kvantitativ dataindsamling af køn, alder og en afdækning af, om hvorvidt respondenten bruger Instagram eller ej. Dette besvares af alle respondenter. Dernæst skal respondenter med Instagram først besvare tre spørgsmål om deres brug af Instagram efterfulgt af seks spørgsmål om mænd og kvinders brug af Instagram. De seks sidste spørgsmål udgør spørgeskemaet for respondenter uden Instagram. Fem af spørgsmålene er kvantitative (multiple choice eller en skala fra 1-7, hvor 1 er den mindste enhed og 7 den største - se Billede 1). De resterende spørgsmål besvares kvalitativt, hvor respondenterne kan uddybe de kvantitative svar. Det var påkrævet af respondenterne, at de skulle svare på alle spørgsmål bortset fra det sidste, da det var lidt mere tidskrævende end de andre spørgsmål.
Formål med spørgeskemaet

Opgaven er baseret på dette spørgeskema, eftersom opgaven lægger vægt på folks opfattelser. Derfor er det vigtigt at have en bred vifte af synspunkter og holdninger, som man kan opnå vha. et

spørgeskema, da det når ud til mange folk og samtidig når en bred målgruppe, kvinder/mænd med/uden Instagram i forskellige aldersgrupper. Dog blev det forventet, at der højst ville komme 50 svar, da der som sagt er stor vægt på det kvalitative, og det ikke er alle, der har tid eller lyst til at besvare de mere dybdegående spørgsmål. Det er derfor tilfredsstillende med 40 respondenter. Dog blev en af respondenterne ekskluderet, da vedkommende ikke forstod spørgsmålene i spørgeskemaet.
Svarene fra spørgeskemaet bruges i opgaven til at belyse, hvorledes respondenterne selv bruger Instagram, og hvordan de opfatter, at kvinder og mænd bruger Instagram. Således kan opgaven undersøge, om folk har en tendens til at vurdere kvinder og mænds brug af Instagram forskelligt, og om deres opfattelser afviger fra deres egen brug af Instagram. Desuden vil der i opgaven bruges teori til at komme med mulige forklaringer på udfaldet af spørgeskemaet.
Der er i spørgeskemaet lagt vægt på at undgå  ord, som fx overvågning, fordomme og stereotyper, for at forhindre folk i at blive påvirket i en bestemt retning.
De kvantitative svar i form af vurdering på en skala fra 1-7 vil blive analyseret i statistikværktøjet RStudio og analysen kan findes i Bilag 3. De kvalitative svar vil blive grupperet efter opfattelse, fx vil respondenter, der svarer, at mænd primært bruger Instagram til at dele billeder, blive puttet i samme gruppe. Svarene for de enkelte respondenter findes i Bilag 1, og grupperingerne over de kvalitative svar kan findes i Bilag 2.


Teori

Kort om Instagram

Instagram, den populære fotodelingsapp, blev lanceret d. 6. oktober 2010, og har siden haft en støt udvikling både i funktioner og i brugere. På Instagram kan man følge andre brugere og se deres billeder, hvortil man kan , kommentere og dele billedet på sin egen profil, og på den måde kommunikere og overvåge hinanden. Appen har dog også udviklet sig til at inkludere mere direkte kommunikation i form af et beskedsystem og , hvor brugeren kan lægge billeder og videoer op, der er tilgængelige i 24t, og som hverken kan kommenteres eller likes, men derimod kan man sende en privat, direkte besked til vedkommende. Dermed har

Instagram skiftet lidt territorie, og har bevæget sig over til at være mere et socialt netværksmedie. Desuden er Instagram et semi-offentligt rum - en hybrid mellem at være offentlig og privat, idet man kan vælge at have en privat profil, hvor kun ens følgere kan se ens billeder, eller en offentlig profil, hvor alle kan se ens billeder. Desuden kan private profiler fjerne følgere og på den måde være herre over, hvem der ser ens billeder.
I april 2017 ramte Instagram 700 millioner brugere på verdensplan - en øgning på 100 millioner over blot 4 måneder, der dermed gør Instagram til det hurtigst voksende sociale medie.

Skønhedsidealer, normer og stereotyper på sociale medier

Den massivt populære app tiltrækker dog flest kvinder, der ud af de 700 millioner brugere udgør hele 68 %. Dette har en tydelig indflydelse på æstetikken og indholdet på Instagram, der i høj grad fokuserer på skønhed. Dette emne er allerede dybt præget af, hvordan kvinder repræsenteres i andre medier, som især har indflydelse på unge kvinder ,
Ifølge citatet bliver de kendtes kroppe sammenligningsgrundlaget for den helt almindelige bruger af sociale meder, idet de identificerer sig med og forsøger at efterligne dem. Dette er et problem, taget mediernes fremstilling af kvinder i betragtning.
I en undersøgelse af blev 100 dagblades omtale af kvindelige berømtheder analyseret. De fandt en tendens til at ordvalget, når kvinder omtales, indikerer, at de har , altså deres kapacitet til at være et handlende subjekt er begrænset. Omtalen af mænd indikerer derimod kontrol og derved , at de har et mål med billederne. Omtalen af kvinder medfører ord som ,  og , altså noget de gør for opmærksomhed, og som bortforklares med dårlig personlighed, mental

ustabilitet eller et ønske om at blive set. Til dette tilføjer John Berger:
Som citatet indikerer, bliver kvinder altså set i et andet lys end mænd gør, og dette fordi den ideelle kvinde i medierne er set fra et mandligt perspektiv, hvilket også kaldes .  har dermed indflydelse på, hvordan den  kvinde ser ud, der ifølge medierne er seksuelt selv-objektiviserende væsner, der kun har fokus på at tilfredsstille mænd med deres udseende. Flere undersøgelser har vist, at disse stereotyper, som medierne dyrker, har stor indflydelse på teenageres selvbillede. Dette har lavet en model af, som ses nedenfor 

Mediernes fremstilling af kvinder skaber en internalisering hos unge kvinder, der accepterer denne fremstilling som en målestok til at evaluere eget udseende. Internalisering har direkte forbindelse til selv-objektivering, hvilket ifølge en undersøgelse af vedrører, hvordan individet vægter det ydre, som fx sexappeal, mod det indre, som fx ens helbred. Jo vigtigere et individ vurderer, at de ydre egenskaber er i

modsætning til de indre, jo mere objektiviserer vedkommende sig selv. Internalisering og selv- objektivisering er begge kognitive processer, som går forud for overvågning af kroppen.
Overvågning af kroppen er derimod den aktive eller adfærdsmæssige del af selv-objektiviseringen. Det er ifølge måden, hvorpå et individ ikke blot ser sin krop som et objekt, men også behandler den som et objekt.
Desuden er sociale netværkssider som det eneste medie direkte forbundet til overvågning af kroppen.  vurderer, at det skyldes, at der på sociale medier er meget visuel opmærksomhed rettet mod én og ens egen krop. Dette er fx sandt for  eller billeder af en selv. Dette øger opmærksomheden på ens krop, hvilket kan medføre øget overvågning af den.
Citatet er et eksempel på, hvordan kvinder indgår i en overvågning af sig selv og sin krop, ved at slette eller  sig selv fra billeder, der ikke passer på skønhedsidealet. Ved at indgå i denne overvågning af sig selv, disciplinerer de sig selv ved hele tiden at sørge for, at de ikke afviger fra normen.  konkluderer dog, at kvinder ikke altid opnår social succes og popularitet ved at følge normerne. Eftersom mediernes repræsentation af kvinder som sagt er dybt seksualiseret, risikerer man at blive dømt for at gengive disse repræsentationer. Da kan man nemlig anses for at være  og ikke anstændig, hvilket igen er en kønsdiskriminerende norm. For kvinder er der er altså en fin balancegang mellem at blive straffet eller at blive belønnet for deres aktivitet på de sociale medier.

Sociale medier som overvågningsplatform

I alle disciplinære systemer findes der nogle bestemte måder at opføre sig på - nogle normer. Der findes også upassende opførsel alt efter hvilken relation eller situation, der er tale om. Hvad der er passende og upassende er op til disciplinen, der etablerer en  med egne love, bestemte overtrædelser, særlige sanktionsformer og dømmende instanser inden for disse

systemer. Disciplinen skaber en  for adfærd, dvs. det laveste acceptable niveau for ens adfærd, og alt der afviger fra den regel bliver straffet. Formålet med straffen er at homogenisere folk, dvs. at få alle til at ligne hinanden således de alle passer normen. Men formålet er også at individualisere folk, da dette gør det muligt at måle afvigelserne fra normen . Dermed bliver straffen normaliserende, dvs. med det formål at reducere afvigelserne fra normen, hvilken Foucault døber  . Derfor er den disciplinære straf egentlig mere korrigerende, end den er straffende. Straf er dog blot én side af et dobbeltsystem af belønning og straf, så udover at individer straffes for at afvige fra normen, belønnes de også for deres grad af  Dette sker, ved at disciplinen måler individerne og placerer dem i et hierarkisk system med rang og klassifikationer alt efter deres grad af .

Individer der afviger fra normen bliver fokus for disciplinens overvågning. Ifølge Foucault har den optimale overvågning form som en pyramide. I pyramiden, der kan forstås som et hierarki, foregår overvågningen vertikalt, fra magten og ned eller omvendt, og jo længere ned i pyramiden man bevæger sig, des mere horisontalt foregår overvågningen,. Dvs. jo længere nede i hierarkiet, man er, jo mere udsat er man også for social overvågning, der er igangsat af den vertikale overvågning og dermed magten til hjælp. Dermed har vi med et hierarkiserende system at gøre - et system hvori både magten og mere intime relationer overvåger og placerer hinanden i et socialt hierarki. Dette ses bl.a. i høj grad i det sociale, hvor vi indgår i relationer, der har visse uskrevne . I nogle relationer og situationer er der dermed  måder at agere på, hvor andre er malplacerede. Dette gælder også ens udseende, idet overvågningen muliggør en klassificering af korrekte/lovlige og forkerte/ulovlige kroppe. Derfor hvis ens krop ikke ser korrekt ud ift. normerne, er den ulovlig, og man skal pga. ens ulydighed straffes. Denne sociale hierarkisering er en konstant forhandling, da man kan tilpasse sig normerne og derved skifte plads i hierarkiet. Det er nemlig formålet med straffen at homogenisere folk og belønne dem med fx en forfremmelse i hierarkiet, for at de selvdisciplinerer sig selv og tilpasser sig normerne.

Analyse

Analyse af spørgeskema

De kvantitative svar fra spørgeskemaet bestående af vurderinger fra 1-7 blev analyseret i statistikværktøjet RStudio og kan findes i Bilag 3. Her viste den statistiske analyse, at der ikke var de store forskelle på, hvordan mænd og kvinder vurderede spørgsmålene, og ej heller på folk med eller uden Instagram. Den eneste undtagelse var på det spørgsmål, der undersøgte, hvor meget respondenten tænker over, hvad han/hun lægger op på Instagram. Denne variabel blev døbt selvovervågning. Her viste den statistiske analyse et noget højere tal for kvinder end for mænd. Disse kvantitative gennemsnit findes i tabel 1 og 2 nedenfor.
Mht. til de kvalitative svar, var der heller ikke de store forskelle mellem kvinder og mænds svar eller mellem Instagram-brugere og ikke Instagram-brugeres svar. Til trods for dette er kønsopdelingen beholdt i de grupperede svar, da den er relevant for analysen af nogle af svarene. Nogle respondenters kvalitative svar kunne ikke bruges i analysen, dette gælder svar som fx . Desuden indeholder mange af respondenternes kvalitative svar flere opfattelser, som alle er inkluderet i grupperingerne. Dvs. hvis én respondent har svaret, at mænd bruger Instagram til at dele billeder og se på sjove ting, er begge dele blevet talt med. Tallene i tabellerne er derfor ikke et mål på, hvor mange individuelle respondenter, der har hvilke opfattelser.

Kvinders selvovervågning på Instagram

Et af de kvantitative spørgsmål undersøgte, hvor meget respondenterne tænker over, hvad de lægger op på Instagram. Dette er en slags selvovervågning, da spørgsmålet implicit handler om, hvor meget man tænker på, hvordan ens følgere på Instagram vil modtage det billede, man overvejer at lægge op.
Formålet med dette spørgsmål er at undersøge, hvorvidt der er forskel på selvovervågning mellem mænd og kvinder på Instagram.




Som det kan ses i tabellen, er forskellen på gennemsnittene for kvinder og mænds selvovervågning, der blev vurderet på en skala fra 1-7, ret stor. Desuden ligger gennemsnittet for kvindernes selvovervågning næsten på 6, hvilket er den næsthøjeste vurdering.

Internalisering, selv-objektivisering og overvågning af kroppen og deres indflydelse på kvinders selvovervågning
Kvindernes høje gennemsnit for selvovervågning i denne undersøgelse kan muligvis forklares af model. Den viser som sagt, at seksuelt objektiviserende sociale medier er det eneste undersøgte medie, der har direkte indflydelse på alle tre processer i modellen. Eftersom både internalisering og selv-objektivisering har direkte forbindelse til overvågning af kroppen, hvilket er det adfærdsmæssige modstykke til selv- objektivisering, må man gå ud fra, at øget internalisering og selv-objektivisering hurtigt reflekteres i overvågningen af kroppen. Overvågning af kroppen på Instagram kan fx være at slette eller  et billede af sig selv, hvor man ikke føler, at ens udseende passer til normen. Det kan også være at tænke meget over, hvad man lægger op eller ikke lægger op, hvilket er en form for selvovervågning. Eftersom Instagram har så stor fokus på billeder, betyder de om noget endnu mere end på andre sociale medier, da det er den eneste måde at udtrykke sig selv på i modsætning til fx Facebook, hvor man også kan skrive statusopdateringer. Der er derfor en anden æstetik og et større fokus på, at ens billeder skal være perfekte. Et bevis på dette er filtrene på Instagram til at redigere ens billeder og derved opnå et mere  billede. Filtre findes fx ikke på Facebook. Via internalisering og selv-objektivisering bliver disse normer for det perfekte billede accepteret af individet som målestokken, og det bliver derfor sammenligningsgrundlaget. Desuden er det heller ikke usandsynligt, at der er forskel på, hvor meget kvinder med henholdsvis offentlig og privat profil selvovervåger. Med offentlig profil er man mere synlig og har et ukendt publikum, da alle kan se ens billeder. Derfor er man muligvis også mere opmærksom på ikke at afvige fra normen, da det kan have større konsekvenser med en offentlig profil, eftersom man også har et

større publikum (potentielt alle Instagram-brugere). Dette risikerer man ikke på samme måde med en privatprofil, da man ved, hvem ens følgere er og desuden kan fjerne uønskede følgere.
Her ville det have været meget relevant at inddrage Foucaults Panoptisme, idet den netop bl.a. omhandler, hvordan uvisheden om hvorvidt man overvåges er adfærdsregulerende og som følge deraf øges ens selvdisciplinering. Pga. pladsmangel er Foucaults Panoptisme er desværre blevet fravalgt, eftersom den normaliserende sanktion er mere passende for spørgeskemaets udfald.
Internalisering, selv-objektivisering og overvågning af kroppen er derfor en mulig forklaring på, hvorfor kvinder selvovervåger, men det svarer ikke rigtig på, hvorfor kvinder selvovervåger mere end mænd. Det vil det næste afsnit derfor komme med en mulig forklaring på.

Den normaliserende sanktion rammer kvinder mere end mænd

En mulig forklaring på, at kvinderne i denne undersøgelse gennemsnitligt selvovervåger mere end mænd, er den normaliserende sanktion. Der indgår ifølge Foucault magt i alle relationer , hvilket naturligvis også gælder på Instagram, hvor der er en relation mellem den, der overvåger, og den overvågede, hvor intim denne relation end er. Derfor har Instagram, ligesom andre disciplinære systemer, sit eget lille straffesystem med egne love, bestemte overtrædelser, særlige sanktionsformer og dømmende instanser. Som sagt i forrige afsnit, internaliserer de unge kvinder mediernes repræsentation af kvinder, som de sammenligner sig med. Dette ses også på Instagram, hvor dem, der bedst muligt passer på normen, placeres i toppen af . Her kommer dobbeltsystemet med belønning og straf ind i billedet. På Instagram belønnes brugerne ved at modtage , kommentarer eller delinger af sine billeder. Ifølge Foucault er belønning mere motiverende end straf, hvilket derfor skaber incitament til at lægge billeder op, der bedst muligt passer til normerne. Ved at ens indhold afviger fra normen, risikerer man straf, som på Instagram kunne være grimme kommentarer eller ingen kommentarer eller likes overhovedet.
Det er selvfølgelig ikke muligt at komme med det endelige svar på, hvorfor mænd udøver mindre selvovervågning, dog kan en mulig forklaring være, at der ikke er et ligeså stort pres til at lægge bestemte billeder op. Eftersom skønhedsidealerne typisk er set fra et mandligt perspektiv, altså , som nævnt tidligere, er det muligt, at der ikke er ligeså mange aspekter ved mænds udseende, der kan straffes, som der er hos kvinder, da de ikke udsættes for dette gaze.

Dette kan også ses i folks svar på, hvad de tror, grundene kan være til, at kønnene bruger Instagram forskelligt. Her svarer 2/23 og dermed 9 % af respondenterne, at de tror, at kvinder har større pres mht. til udseende, hvilket ikke gælder mænd på samme måde.
Desuden afspejler det sig også i svarene på mænd og kvinders brug af Instagram, hvor folks opfattelse af mænds brug af Instagram i mindre grad handler om deres udseende i modsætning til folks opfattelse af kvinders brug. De to mest hyppige opfattelser for mænds brug af Instagram er, at de bruger det til at se på andres billeder og kigge på kvinder - dvs. overvågning af andre. Størstedelen af mændene i undersøgelsen bekræfter da også, at de bruger Instagram til at se på andres billeder. Folks opfattelse af, at mænd bruger Instagram til at kigge på kvinder bekræftes også af én af de mandlige respondenter, der selv rapporterer, at han  Siden ingen af respondenterne har opfattelsen af, at kvinder bruger Instagram til at se på mænd, indikerer dette også, at kvinder generelt overvåges mere end mænd, eftersom de både overvåges af kvinder og mænd, hvilket også kan have indflydelse på kvinders selvovervågning, hvis de er klar over dette, hvilket deres opfattelser tyder på, at de er.
En mulig forklaring på, hvorfor kvinder selvovervåger mere end mænd, kan derfor være, at den normaliserende sanktion på Instagram er hårdere for kvinder, end den er for mænd, eftersom der muligvis er flere aspekter ved kvinders udseende, der kan straffes og belønnes i forhold til ved mænds udseende.

Uoverensstemmelser i folks opfattelser og kvinders reelle brug

Den største uoverensstemmelse i forhold til folks opfattelse af kvinders brug af Instagram og kvinders reelle brug af Instagram med udgangspunkt i min undersøgelse er, hvad folk tror, kvinder bruger Instagram til. Den hyppigste opfattelse med 14/39 respondenter, hvilket vil sige 36 % af respondenterne, er, at kvinder bruger Instagram til at dele billeder. Den næsthyppigste opfattelse er, at kvinder bruger Instagram til selviscenesættelse, hvilket ligesom at dele billeder omfatter en synliggørelse, men her med fokus på sig selv. Andre opfattelser, der dog var knap så hyppige, inkluderer, at kvinder bruger Instagram til at få anerkendelse og opmærksomhed og at følge . Under henvisning til Dubrofsky & Woods artikel, der blev nævnt tidligere, er anerkendelse og opmærksomhed ord, der frarøver kvinder - altså

deres kapacitet til at være et handlende subjekt. Dette kan nemmere ses ved sammenligning af to af respondenternes svar på mændenes brug af Instagram, nemlig at  og . Ordvalget her sætter mændene i kontrol over deres brug af Instagram og antyder ikke, at deres brug af Instagram skyldes hverken en dårlig personlighed, mental ustabilitet eller et ønske om at blive set, som ordvalget for kvindernes brug antyder.
Når respondenterne så bliver spurgt om, hvad de tror grundene kan være til kønnenes forskellige brug af Instagram, er der lidt mindre enighed og mange forskellige svar. Dog siger en stor del af respondenterne, at kvinder har større behov for anerkendelse (8/23 respondenter og dermed 35
%) og selviscenesættelse (3/23 respondenter og dermed 13 %) end mænd har. En mulig forklaring på dette er, at folk baserer deres opfattelser på den stereotype kvinde på Instagram, der lægger vægt på sit udseende og et flot æstetisk indhold, som er stærkt tilpasset normerne. Dette er dog ikke sandt i denne undersøgelse, eftersom mange af kvinderne primært bruger Instagram til at se andres billeder, hvilket muligvis er en konsekvens af høj selvovervågning.

Dernæst tyder det på, at der er rimelig stor konsensus om, at kvindernes brug af Instagram er ret offentlig, idet mange har opfattelsen, at de primært bruger Instagram til at dele og iscenesætte sig selv, hvilket begge medfører en synliggørelse af sig selv i form af at lægge billeder op. Dermed gør det også en overvågning af dem selv mulig. Sammenlignet med kvindernes reelle svar på spørgeskemaet er der også her en uoverensstemmelse. Langt de fleste af kvinderne i undersøgelsen, nemlig 20/27 og dermed 74 %, fortæller, at de bruger Instagram til at se på andres billeder efterfulgt af, at 6/27 og dermed 22 % svarer, at de bruger Instagram til inspiration. I modsætning til folks opfattelse sætter dette kvinderne i den overvågende position frem for den overvågede. En mulig forklaring på, hvorfor dette er tendensen blandt kvinderne i denne undersøgelse, er kvindernes høje vurdering af selvovervågning. Som nævnt tidligere i analysen lægger traditionelle såvel som nye medier typisk stor vægt på kvinders udseende frem for deres personlighed, og det er ikke sjældent, at dette fokus ofte er seksuelt-objektiviserende. Eftersom de sociale medier ifølge har direkte indflydelse på internalisering, selv-objektivisering og overvågning af kroppen, kan kvindernes selvovervågning stige i takt med brugen af sociale medier. Dette medfører en opmærksomhed på

skønhedsidealerne, og en accept af dem som målestok for evaluering af eget udseende og dermed også øget opmærksomhed på egen krop og udseende. Derfor bliver der på Instagram sat nogle normer for, hvordan ens billeder og ens udseende skal se ud.
Desuden bliver kvinder ifølge  også hårdere dømt end mænd gør for at være offentlige på sociale medier, selv når de følger normerne til perfektion og ikke afviger fra dem, hvilket ellers også er en markør for social succes og popularitet. Der er altså en fin balance mellem at opnå social succes og popularitet på Instagram og at blive dømt for at være for offentlig.
Det er derfor ikke nemt at være en kvinde på Instagram, der gerne vil dele billeder, eftersom man skal tænke længe over, hvad man lægger op, som også reflekteres i den høje vurdering af selvovervågnings-delen af denne opgave. Det er derfor en mulighed, at størstedelen af kvinderne i dette eksempel simpelthen bare vælger at lade være med at lægge ting op og kigger på andres billeder i stedet, så de slipper for denne usikkerhed og normalisering samt at være fokus for overvågningen.

Konklusion

Til trods for, at Instagram er et kvindedomineret socialt medie med 68 % kvinder, findes der stadigvæk traditionelle medieskabte skønhedsidealer og stereotyper til ulempe for kvinderne. Dette understøttes af kvindernes meget højere selvovervågning i forhold til mænd i undersøgelsen, hvilket kan forklares med de høje krav, der bliver sat til deres selvfremstilling på de sociale medier som resultat af mediernes seksualiserede fokus på kvinders udseende. Derfor er der en tendens til, at de kvindelige respondenter i denne opgave påtager sig den overvågende rolle frem for den overvågede rolle, som mange af respondenterne ellers antager. Denne uoverensstemmelse med, hvad folk tror, og hvad der er virkelighed, er muligvis baseret på en medieskabt stereotyp om kvinder på sociale medier, der er dybt seksualiserede og fokuserede på udseendet. Men selv når kvinder har denne stereotype profil, opnår de ikke nødvendigvis social succes og popularitet, men de risikerer også at blive dømt hårdere for deres offentlighed end mænd gør. Derfor er det godt, at der findes kvinder som Ida Rud, der risikerer dette, og tager magten i egen hånd for at ændre på normerne, og siger skråt op med selvdisciplin og skønhedsidealer.




