Tryk play for ord 
En Intermedial analyse af podwalken Tryk play for mord Analyse og fortolkning 
Didaktik dansk Aarhus Universitet 
 
 
1. Opgavens rammesætning 
 
1. 1 Problemformulering: 
Problemfelt: Intermedialitet 
Problemstilling: Hvordan kan man gennem analyse forstå og begribe podwalken som en litteraturoplevelser? 
 
1. 2 Indledning: 
Lydbøger streames som aldrig før, både af mennesker, der før og sideløbende læser trykte bøger, men også af folk der ikke gør.  
Aktører som Mofibo og Storytel bliver mere og mere populære, både hos børn, unge og voksne. I denne opgave vil jeg sætte fokus på hvordan podwalken kan analyses, og derigennem give den et sprog til at diskuterer om den i. Jeg vil sammenligne podwalken med lydbogen, og til sidst komme med en diskussion om hvad mediet betyder for fortællingen. 
Podwalks placeres sig tæt op af lydbogen, men også i slipstrømmen af podcasts. Det kræver det samme, en telefon med internetadgang og et par høretelefoner. Også det at kunne gå. 
I denne opgave er der taget udgangspunkt i podwalken Tryk play for mord af Danmarks Radio. Podwalken analyseres med Lars Elleströms modaliteter, Iben Have og Birgitte Stougaard Pedersens analysestrategier, og med Dan Ringgaards stedbaseret læsning. Igennem disse teorier gøres det klart hvilke medie podwalken høres igennem og hvad det fysiske sted betyder for litteraturoplevelsen. 
 
 
1.3 Definitioner: 
 
1.3.1 Definition på litteraturoplevelse: 
Når denne opgave nævner litteraturoplevelser, skrives der om de oplevelser, som har udspring i teksten, men som bliver udvidet med bevægelser, lyde og billeder. Litteraturen skal opfattes som et medie, der er afhængig af sin tilhøre for at blive levede og der igennem til en oplevelse. 
 
1.3.2 Definition på podwalks: 
I denne opgave sammenlignes podwalken med lydbogen. I dette afsnit uddybes det hvordan podwalken kan sammenlignes med lydbogen, og hvad der adskiller de to. 
Have og Pedersen definere lydbogen som “en lydbog er et elektronisk bogform, som høres i stedet for at blive læst i tradionel forstand.”  Lydbogen bliver beskrevet som en tekst, der er startet skrevet, for dernæst at blive institutionaliseret som oplæst litteratur af bl.a. biblioteker, oplæsere og forlag. Lydbøger er blevet let tilgængelige efter smartphonen er blevet allemandseje. 
Podwalks kan læses ind i traditionen af lydbøger, fordi de er lever op til Have og Pedersens definition oven over. Podwalken er opstået ud fra et manuskrift, som dernæst er oplæst og indspillet. Podwalken giver lytteren en anden litteraturoplevelse end lydbøgen, da podwalken er opbygget til skulle have sin lytter ud og gå den rute, der er planlagt i podwalken, og som knytter sig tæt til fortællingen. Derfor kommer sted/rum og tid til at spille en særlig rolle når man skal analysere podwalks i forhold til lydbøger. 
Denne opgave tager udgangspunkt i podwalken Tryk play for mord, som er produceret af DR radio drama og stemmerne er indtalt af professionelle skuespillere.  Tryk play for mord guider lytteren rundt i Århus centrum, en tur der tager ca. 5 kvarter og er inddelt i 24 kapitler. 
 
2. Metode 


I denne opgave analyseres podwalken Tryk play for mord, ud fra fire nedslag i fortællingen. Disse nedslag er udvalgt fordi de kan analyseres forskelligt, stemmen, stedet og lydene i baggrunden får lov at træde frem. Podwalken er ikke længere offenlig tilgængelige igennem DR eller i PodwalkAppen, men kan stadig høres på podwalk.org. (http://www.podwalk.org/mord/) 
Inden starten af analysedelen vil der komme en redegørelse for den teknologiske rammesætning. Heri beskrives det hvordan lydbogen adskiller sig fra podwalken. 
 
I de fire nedslag trækkes den valgte teori ind og benyttes til at analysere nedslagene med. De nedslag som fokuseres på lyd beskrives med forskellige lydniveauer. Disse lydniveauer er mine definitioner: 
Det som personerne i historien siger, herunder deres dialekt. Collagelyden, herunder bylyden. 
Historiefremdrivendelyd, herunder telefonen ringer og nyheder oplæsning. Guidens stemme. 
Derudover vil nogle af nedslagene beskrive stedet som lytteren står på. Disse er skrevet ud fra egne oplevelser med at gå podwalken. 
To af nedslagene analyseres grundigt igennem og to af nedslagene analyses kun med henholdsvis stemme og læsesituationen. 
Podwalken analyseres intermedialt, i det den udspiller sig mellem medier. Derfor anvendes Elleströms modaliteter til at beskrive og analyserer: hvordan tiden for lytningen, det at bevæge sig igennem byen som lytter, og aktiveringen af sanserne spiller en vigtig rolle. Have og Pedersens analysestrategier bruges til at beskrive hvad den teknologiske rammesætning, stemmen og læsesituationen gør for litteraturoplevelsen. Jeg vil også beskrive og analyserer med læsningens udgangspunkt i stedet, dette vil jeg gøre med Dan Ringgard. Jeg vil bruge hans tester om stedet til at beskrive hvordan læsningen påvirkes af stedet og hvordan stedet bliver et styrende element i podwalken, og hvad stedet gør for oplevelsen. Jeg vælger kun at præsenterer de første tre teser, da opgavens omfangs ikke giver plads til mere. Disse tre er valgt ud, da de understreger podwalken. 
Inden analysedelen er der et kort resume over handlingen af Tryk play for mord. 
I opgaven analyserer der ikke på indholdet af fortællingen i podwalken, men der holdes fokus på at analyser oplevelsen omkring fortællingen. Det er interaktionen mellem teksten og læseren der bliver centrum i denne opgave. 
 
3. Teori 
 
3.1 Intermedialitet 
Elleström forklarer intermedialitet som noget der udspiller sig mellem mediers betydnings- og begrænsnings muligheder. Han beskriver “inter” som broen mellem medier og mediet som en kanal, der bl.a. bruges til mediering af information og underholdning. Disse medier, der bindes sammen med en kanal må havde en form for indbyrdes forbindelse for at kunne nå sammen.  
Dette gør at intermedialitet er en god måde at tale om podcast på. Podwalken kan knyttes tæt op af lydbogen, podcasten og litteratur, der kan analyseres stedbaseret, men den adskiller sig også fra dem. 
 
 
3.2 Mediers modaliteter 
Elleström forsøger at skelne mellem bestemte typer af relationer mellem anerkendte medier, her under karakteriske træk og kvaliteter ved alle medier. Dette kalder han mediernes modaliteter. De er grundpiller i alle medier, og alle i familie med hinanden. Derfor er modaliteterne flere stedet tæt op hinanden og de skal bruges på tværs af mediernes grænser. I alle medier forekommer i alle fire modaliteter, men nødvendigvis ikke lige meget. 
Med disse modaliteter bliver det muligt at analyserer litteratur, som ellers skubber til grænserne for hvad litteratur klassisk har været. Modaliteterne forekommer på en skala der går fra det konkrete og håndgribelige og til det perceptuelle og konceptuelle. Det betyder at rækkefølgen de beskrives i, ikke er tilfældig.  Denne rækkefølge er bibeholdt i gennemgangen af dem herunder: 
 
3.2.1 Den materielle modalitet 
Mediets fysiske grænseflader. De konkrete statiske grænseflader, som skærmen på smartphonen, bogens trykte sider og de mere ukonkerte dynamiske grænseflader, som TVets lydbølger. 
Den materielle modalitet inddeler Elleström efter tre modi: Menneskekroppe. 
Afgrænset objekter af fysisk karakter, herunder både todimensionelle og tredimensionelle objekter . 
Uklaret afgrænset materiale som lydbølger og lyd. 
 
3.2.2 Den senoriske modalitet 
Denne modalitet handler om de fysiske og mentale handlinger, som kræves for at forstå mediet grænseflade. Mediet kan ikke realiseres hvis vi ikke bruger mindst en af vores sanser. 
Den senoriske modalitet inddeles i yderelige tre niveauer: 
Sansedata. Data som kommer fra objekter og begivenheder, men som har brug for fortolkning for at blive forstået. 
Receptor, celler, som når de bliver stimuleret sætter gang i nerveimpulser. Sanseindtrykket, den samlede oplevelser af alle stimulanserne . 
Genkaldelse af erindringer om sanseindtryk placeres også under denne modalitet, genkendelsen spiller en særlig rolle i hvordan vi opfatter medier og deres indhold. Herunder de visuelle billeder der skabes i hoved på læseren ved læsning af en genkendelig tekst, eller lydene bogstaverne skaber i det indre øre. 
 
 
3.2.3 Den spatiotemporale modalitet 
De materielle grænseflader og sansedataerne struktureres i denne modalitet til opfattelser/oplevelser af tid og rum. 
Den spatiotemporale modalitet minder en del om den materielle modalitet, men adskiller sig ved at det er igennem fortolkningens handling at objekter og fænomener forstås i denne modalitet. 
Modaliteten består af fire dimensioner: bredde, højde, dybde og tid. 
Forskellige oplevelser kan forstås gennem kun nogle af disse dimensioner, mens andre har brug for alle fire. Medier som ikke har tidsdimensionen med er statiske, deres sansedata bliver ved med at være de samme. Medier som har tidsdimensionen med har foranderlige sansedata, der ved er de dynamiske. Grænsen kan mellem dem kan ændre og medier kan gå fra statiske til dynamiske, et skreven digt der i tekst er statisk kan opleves med den ekstra dimension af tiden, hvis digtet læses højt. 
 
3.2.4 Den semiotiske modalitet 
Denne modalitet handler om betydningen af det subjekt som er opfattede og forstået. Alt mening kommer ud af tilskuerens egen fortolkning. Meningen bliver forsøget at beskrives med tegnfunktioner, selvom der ingen tegn er før de er blevet tillagt en betydning. 
Modaliteten fortolker den betydning der er opstået i mediet med tegn, det gælder både skrevet, tegnet og talte tegn. Den samler den betydningsdannelse der er opstået i den spatiotemporale modalitet, med ordningen af sansedata fra den senoriske modalitet. 
Denne modalitet deles i tre modier: Konvention 
 
3.3 At læse en lydbog: 
Have og Pedersen har udarbejdet en række analyse strategier som tager højde for de teknologiske perspektiver, den konkrete læsesituation og de specifikke lydlige aspekter ved lydbogen. 
 
De arbejder med udgangspunkt i at lydbogen bliver læst ud fra Gyldendals Den store danske definition: “læsning, det at opfatte indholdet af skrevne eller trykte tekster, hvor et forestillingsindhold genskabes på basis af identifikation af tekstens ord og forhåndskendskab til tekstens begrebsverden. ” .  Have og Pedersen lægger vægt på den sidste del af definitionen hvor det er forestillingens indhold der skal genskabes, derfor arbejder de med lydbogen som noget der kan læses. 
 
Lydbogen skal ses som en helhed, på samme måde som den fysiske bog skal sætte sin tekst iforhold til sin fysiske rammesætning. For analysens skyld deles helheden dog af de tre analyserbare dele. 
 
3.3.1 Teknologisk rammesætning: 
Den teknologiske rammesætning handler om den teknologi der omgiver og får fortællingen til at nå til læseren. Den kan deles ind i fire niveauer, der kan spille en størrer eller mindre rolle alt efter fortælling og måden den afspilles på. 
Lagersteknologi, hvordan filen opbevares. Distributionsmedie, hvordan mediet kommer ud til læseren. Udbyderer, hvem der står bag at udbyde fortællingen. 
Afspilningsmedier, den teknologi der skal til for teknisk at afspille lydbogen. 
 
3.3.2 Stemmen: 
Stemmen på oplæseren er den største forskel på papirbogen og lydbogen, i papirbogen er det læserens egen indre ord der høres og forstås. I lydbogen leverer stemmen en fortolkning af teksten, som læseren er nød til at forholde sig til. 
Stemmen kan analyseres med nedenstående punkter: Teknologiske processering af stemmen 
Stemmens materialitet, rytme og diktion 
Stemmens udsigelse, for eksempel forfatter/fortæller-forhold Stemmen i kontekst: læserens alder, køn, etnicitet 
 
3.3.3 Læsesituationen: 
Den situation som lydbogen eller bogen læses i kan have stor indvirkning på hvad læseren får ud af indholdet. Lydbogslæseren kan ved hjælp af den let tilgængelige teknologi læse sin bog i transport, mens der udføres praktiske ting m.m. Den fysiske bog kræver mere fokus, blot ved at den skal holdes til øjnene for at blive læst. Have og Pedersen beskriver at det hverdagsrum læseren befinder sig i vil spille ind i læsningens rum. Det betyder at der foregår en transport af indtryk fra den virkelige verden til litteraturens verden. Landskabet og gøremål mens der lyttes kan tilføje eller fjerne sanseoplevelser til den litteræreoplevelse.  
 
Lydbogslæsningen har en anden dimension over sig end det at læse en fysisk bog. Have og Pedersen henviser til en amerikansk undersøgelse fra 2006 fra Audio Publishers Association, som kommer med en pointe om at lydbogslæserne også ofte læser trykte bøger, og derved kun tilføjer lydbogen som ekstra litteratur til deres liv. Bl.a. bruges den i situationer hvor de ikke har mulighed for at læse ellers, herunder under transport. Når lydbøgerne bliver beskrevet sådan kalder Have og Pedersen det for den stemmningsorienterede lydbogslytning. Det er baggrunds æstetik, som minder om musik, formålet er at underholde eller skabe en god stemning mens andre aktiviteter sker. Når lydbogen bruges til fordybelse og til at blive klogere i, kalder de det den indholdsorienterede lydbogslytning. 
Begge lytningerne kan der lyttes dybt til og de har en sammenhæng der ofte i praksis ikke kan skille af. 
 
3.4 Læsning med stedet: 
Dan Ringgard arbejder med at gøre læseren mere opmærksom på hvordan forskellige steder kan opfattes forskelligt i sproget. Han stiller spørgsmålet: “Hvori består stedets fascination?”  Dette gør han i bl.a. i bogen: Stedssans og en række artikler. Han mener at vi knytter vores identitet til steder, steder vi kommer  fra og steder vi har fået kendskab til. 
Ringgaard henviser i følgende citat fra bogen Stedssans til Heideggers: “Istedet for at forstå stedet som afledt af anskuelsesformen rum, siger Heideegger at det er steder der samler rum såvel som tid.”  Med dette citat placeres tiden og rummet sammen og gør steder til ambassadør for at udtryk de to. 
Ringgaard præsenterer ti tester om stedet i Stedssans. Her præsenteres tre af teserne, disse tre bruge til at analyser opgaven med. 2. Stedet brydes imellem kroppen,landskabet og kulturen/ 3. Stedet er en resonans af tid og rum. 10. Stedet er en hvirvlende pause. 
 
4. Analyse: 
I dette afsnit vil jeg ved hjælp af tidligere beskrevne teorier analyser på podwalken 
Tryk play for mord. 
Resume af Tryk Play for Mord: 
Podwalken handler om mordet på Simone Ventrigada, som bliver fundet myrdet i Århus midtby. Lytteren følger journalistpraktitaken Ester Sognklø, hvis ekskæreste  er anklaget for mordet. Derfor forsøger hun at opsnappe morderen, og her bliver hun inddraget i en verden af CosPlay og guides gennem byen af en mørk stemme med forbindelser til den myrdet. 
 
 
4.1 Den teknologiske rammesætning: 
Tryk play for mord er en podwalk med spilletid på mindst 72 min. Hvis lytteren går langsommere end det passer til podwalken eller en anden rute, afspilles der musik med århusianske kunstnere i baggrunden. Podwalken kan afspilles via. DRs egen radio app, eller gennem appen ved navn Podwalk. Nedestående billede er et screenshot fra den app. Billede illustrerer hvordan ruten gennem Århus forklares for lytteren, allerede inden denne begiver sig ud på turen. 
Podwalken er gratis, men udgivet af DR, hvilket giver den udfordring at den kun er tilgængelig i en begrænset periode. Podwalken ligger online og kræver internet adgang for at kunne fungerer på den måde den er skabt til. Dette kræver en del af 
smartphones batteri. 
Podwalken appen og DRs radio app kan afspille mens lytteren er inde i andre apps, og pauser hvis telefonen ringer. Lukkes disse helt, og ikke blot gemmes i  baggrunden, husker podwalken ikke hvor man er kommet til og starter forfra. Især iforhold til delen med at blive guidet rundt i Århus er dette problematisk. Hvis lytteren trykker på 1-tallet bliver lytteren ført til det kapitel der er knyttet dertil, og fortællingen spiller derfra. 

Lydbøger optages typisk ikke i stereo, hvilket betyder at den samme lyd kommer ind i hvert øre. Her adskiller  podwalken sig, da der er leget med lydene og lytteren vil opleve at lydene ikke altid er de samme i begge øre. Guidestemmen forklarer i kapitel 1 at det er vigtigt at podwalken lyttes i høretelefoner. 
 
4.2 Læsesituationen: 
Tryk play for mord er designet til at høres i det lytteren går rundt i Århus centrum for at få den fulde oplevelser, det betyder at lytteren også at nød til at have fokus på trafikken og andre mennesker. Dette gør at podwalkens historie bliver forstærket, lytteren fysisk følger i hovedpersonens fodspor. Dette bakkes op af Ringgaards tese om at stedet brydes imellem kroppen, landskabet og kulturen. Det er lytterens krop der fysisk sætter fortællingen igang, mens bylandskabet sætter sansedata igang hos lytteren og kulturen lytteren bevæger sig rundt i, står i modsætninges forhold til den Cos-kultur hovedpersonen bliver introduceret i fortællingen. De bruges med hinanden. 
Podwalken kombinerer den stemningsorienteret lydbogslytning og den indholdsorienteret lydbogslytning, ved at bruge stemningen fra baggrunden og den aktivitet der er ved at gå rundt i Århus til at skabe en fordybelse i fortællingen 
 
I nedslaget herunder analyseres læsesituationen, med fokus på hvad hverdagsrummet gør for læsningensrum. 
 
Nedslag 1 - Analyse af stedets betydning 
Kapitel 11: 0.00 - 0.33 
Sted: Ved Hotel Royal indgang er der en brun bænk i træ. Bænken har ryggen til hotellet og vender ud mod parkeringspladsen. 
Lyd: Bylyd med mennesker der snakker og går. Hovedpersonen Esther taler til lytteren: “JJ pegede over på en bænk der stod helt op af bygningen.” JJ: “Prøv at se den bygning der over”. E til lytteren: “Jeg gik over og kiggede på bænken.” 
E til JJ: “Der?” JJ: “Ja?”. Lyde af mennesker der går. JJ: “Prøv at se på bagsiden” E: “Hvor?” JJ: “Øverst.” Mere bylyd. E: “Er det et hjerte?” E til lytteren: “Det var et hjerte der var ridset ind i bænken.” JJ: “Og hvad er der inde i det?” E: “Der står JJ + S.” 
 
Denne situation udspiller sig i det lytteren sidder på bænken, rent fysisk har lytteren lyst til at kigge bag bænken, og mærke efter om der nu er det hjerte der snakkes om. Stedet fascination bliver så kraftig at lytteren får lyst til at kopierer hovedpersonens handling og lede efter hjertet. Dette gør at den stemningsorienteret lydbogslytning og den indholdsorienteret lydbogslytning kombineres og gør at byens sted bliver et ekstra element i fortællingen. 
Igennem historien opleves dette flere gange, lytteren har lyst til at kopierer hovedpersonens geringer. 
Lydene i dette nedslag indeholde både, samtale mellem personerne i historien, snak til lytteren og historie fremdrivende bylyd. Den historie fremdrivende bylyd kommer  i det de går over og kigger på bænken, lytteren får en følelse af at de kommer mod en, og at man skal reagerer. Dette passer med Ringgards tese om at stedet er en hvirvlende pause, lytteren bliver givet en pause fra fortællingen med noget lyst til at gøre noget fysisk som at mærke efter på bænken, men samtidig en pause fra den hvirvlede by ved at alt opmærksomhed skænkes til fortællingen. 
 
4.3 Stemmen: 
Stemmerne hører til skuespillere, som har en kontakt til Århus. Signe Egholm Olsen, som lægger stemme til hovedpersonen Esther er født og opvokset i Århus. Hun indtaler Esther i en alder af 37. Esthers alder opgives ikke, men hun er journalistpraktikant, og kan derfor formodes at være start til midt tyverne. Signe Egholm Olsen er dermed noget ældre end hovedpersonen, men det høres ikke i hendes stemme. 
 
Hendes stemme er ru og giver associationer til det “knap så uskylds rene” Århus. Samtidigt er hendes stemme troværdig, hendes dialekt ikke overdrevet, men hørbar. Hun bruger tempoet til at skabe rytme i fortællingen 
Finn Nørbygaard lægger stemme den guide som guider lytteren rundt gennem byen. Han præsenterer sig i Kapitel 1, han taler langsom og tydeligt. Han stemme er rolig og giver positive vibrationer, han giver lytteren en tro på at han kan guide trygt gennem Århus og fortællingen. 
 
 
Nedslag 2 - Analyse af stemmen 
Kapitel 1: 0.50 til 1.33. 
Sted: Podwalken begynder idet lytteren befinder sig ved Dokkens indgang ved den store trappe. 
Lyd: Guiden: “Nu tror jeg vi er klar til at høre vores hovedperson Esther indlede historien.” Mens guiden tales afspilles der roligt, men dystert instrumental musik i baggrunden. Dette fortsættes mens Esther begynder at tale. 
Esther til lytteren: “Mit navn er Esther. Esther Sognklø. Jeg er journalistpraktikant på Stiften og er blevet sendt ud for at lave en reportage om mordet på en ung pige, Simone Ventrigada.” Der afspilles roligt musik i baggrunden, men med toner af “uhyggelig” over. “Jeg kendte hende faktisk, ikke nært, men hun gik to år under mig på journalisthøjskolen. Hun blev brutalt myrdet, kvalt i en lille gyde, her i Århus midtby, mere ved vi ikke nu.” 
Guiden: “Gå frem til rækværket til højre for den store trappe og kig ud over byen.” 
 
I dette nedslag præsenteres lytteren for Esther, hun  har en ru århusiansk dialekt. Hun starter med at tale langsomt, tempoet sættes lidt op i det hun siger “Jeg kendte hende faktisk” og holder tale pause inden hun siger “mere ved vi ikke nu”. Fortællingen gøres klar og lytteren forstår at Esther taler direkte til lytteren. Det betyder at lytteren både bliver taget i hånden af guiden, men også af Esther. Det er hende der i dette nedslag styrer historien frem. Esthers og Guidens stemme er meget forskellige, hun er mere ru og lav i stemmeføringen, han er klar og tydelig. Disse forskelligheder giver en stærk kontrakt, der er med til at underbygge at Guiden står udenfor fortællingen og tager lytteren i hånden. 
I dette nedslag er det guidens stemmer der får en præsentation og sætter historien igang, rammer om fortællingen bliver sat, samtidigt får vi præsenteret hovedpersonens stemme og dialekt. Den dialekt der knytter sig til Århus. 
 
 
4.4 Nedslag til dyb analyse 
 
Nedslag 3 
Kapitel 19: 0.00 - 0.22 
Sted: For bunden af den lange trappe ved Aros, der der grå sted bænke lytteren kan sætte sig på. 
Lyd: Guide: “Stop ved trappen, og find evt. et sted og sæt dig ned.” Lyden af biler der kører forbi. 
Esther til lytteren. Der er trafikstøj og lav musik i baggrunden, stemningen er sat til at skulle være uhyggelig. “Også stod jeg der, for foden af den lange trappe, fordi Blacker Than Black ville mødes. Og fordi jeg ville finde en morder, så jeg kunne få alle dem tilbage jeg havde skræmt væk”. Mens Esther taler stiger lydniveauet og bliver meget skingert. Hun sænker tempoet igen: “Jeg kiggede rundt, det var helt mørkt”. Der er lyde af mennesker som går. Esther hviskede: “Hvor er du, hvor er du?” dybt suk. 
 
Lytteren er blevet bedt om at sætte sig ned, men Esther beskriver hun står op. Dette giver lytteren en trang til at kopierer hende. Her bliver det tydeliggjort forskellen mellem lytter og Esther. Bylydene med lydene af biler der køre er tydelige i dette nedslag, dette gør at stedet bliver understreget som et trafikeret sted, hvilket spiller godt ind i virkeligheden. Det gør at Ringgards tese med at stedet bryges imellem kroppe, landskabet og kulturen også spiller ind her. 
Ved at nedslaget her foregår ved Aros skabes der en endnu stærkere kobling til Århus by, idet Aros med regnbuen er blevet et symbol på Århus. Ringgards tese med at stedet bliver en resonans af tid og rum passer her. 
 
Det er smartphonens lyd der skaber en uklart defineret grænseflade mellem lytteren og fortællingen, samtidigt med at byrummets objekter i form af bænken hvor lytteren kan vælge at sætte sig på knytter lytteren til stedet. De statiske grænseflader i byrummet gøres dynamiske når lytteren skal vælge hvordan de skal udmøntes i litteraturoplevelsen. 
Lytterens sanser er på stikkerne under dette kapitel. Der optages sansedata fra både smartphone, omgivelserne og de mennesker der tilfældigt går forbi lytteren. Alle disse sansedata er med til at påvirke hvordan fortællingen 
opfattes. Esthers stemmeføring og tempo gør at lytterens receptorer sætter gang i nerveimpulser. Sanseindtrykket bliver stimuleret på mange måder i dette nedslag og der bygges op til at nu sker der noget vigtigt for fortællingen. 
Bredde, højde, dybde og tidens dimensioner opleves alle i dette nedslag, i det at sansedataerne er foranderlige. Hvornår tiden opleves i er vigtig for hvad det er for en oplevelse lytteren får. Det er mørkt i det Esther venter på Blacker Than Black, men stadig forholdsvis trafikeret.  Oplever lytteren fortællingen om aften i mørke vil 
 
sanserne yderligere skærpes og lytteren vil opnå en endnu størrer forståelse for hvad det er hovedpersonen skal igennem. 
I dette nedslag kører vi alle fire former for lyde. Guiden starter nedslaget. Collagelyden er fremtrædende og skaber en stemning af hvor vi er i historien. Hovedpersonen taler direkte til lytteren, men også til sig selv. Hendes stemme forandre sig, og bliver i sig selv historie fremdrivende - idet den sætter en stemning  af om lidt sker der noget utrygt for hende. 
 
 
Nedslag 4 
Kapitel 24: 0.41-3.15 
Sted: En bænk ved springvandet Agnes & Havmanden. Bænken har siden til Park Allé og kigger ud over pladsen med springvandet mod togstationen. 
Lyd: Esther: “Kør!” Taxachaufføren: “Jeg ved ikke helt lige hvad der sker med dig, men jeg må lige se til ham her.” Esther med desperat stemme: “Vil du ikke nok bare køre?” 
Esther til lytteren: “Det svarede taxachaufføren ikke på, han steg bare ud af bilen og gik direkte hen mod Max. Jeg måtte væk. Så jeg kravlede op på forsædet og satte mig bag rattet. Lige i det samme øjeblik så jeg Max trække en kniv og sekundet efter lå chaufføren på vejbanen og Max begyndte at gå frem mod mig og taxaen.” 
Lyd af bil der starter og gasser op, hårde vejrtrækninger i baggrunden. Meget bylarm som fæder ud i en hylen. 
Esther til lytteren: “... (forkortet, red.) måske var det det som hans sidste blik fortalte, at jeg ikke skulle gøre ham fortræd, fordi han elskede mig, at hans liv var lige så meget værd som mit. Det er sådan det føles for mig, at slå et andet menneske ihjel.” Musik fæder op, og sangen “Malaga” starter, her er den sunget af Signe Manosdatter  i en mørk, blød tone. 
Guide: “Her slutter Tryk play for mord, tak fordi du ville gå med Esther rundt i byen, vi håber du har haft en god tur”. 
 
Nedslaget her starter med Esther der taler ind i historien med en dirrende stemme, dernæst går hun over og taler direkte til lytteren. Hendes stemme skifter og bliver fortællende. Collagelyden i baggrunden er bylyde med fokus på biler. Denne lyd bliver blandet med den reallyd der findes i det lytteren befinder sig på stedet. 
Guidens stemme stemme rundet fortællingen af, ligesom den sætter den igang. Lytteren bliver taget i hånden og ført tilbage til egen verden. 
 
I dette nedslag bliver Thomas Helmigs “Malaga” inddraget. Thomas Helmig er en kunstner med rødder i Århus, og dette knytter bare podwalken udligere til Århus. Signe Manosdatters udgave af denne sang er langsom og kvindelig, med den 
 
uhyggelige tone ind over der flere gange har været afspilles i podwalken. Den samler og afslutter fortællingen. 
Esthers stemme i dette nedslag meget fortællende. Kun når hun taler direkte til taxachafføren kan man høre hendes desperation i stemmen, den bliver hviskende og høj på samme tid. I det Esther taler til lytteren kan man høre hende ånde dybt i baggrunden. Denne kobling gør at lytteren stadig bliver holdt sat i den Esther der frygter for sit liv. 
 
Lytteren befinder sig i en læsesituation som er længere fra hvad der opleves i fortællingen end der tidligere har været. Lyttereren sidder på en bænk, og kan evt. forestille sig taxaen og mordet på Max, men ikke længere aktiv tage del. Der lyttes blot fokuseret, men indtrykkene fra den virkelige verden spiller stadig ind i fortællingen, lytteren befinder sig på det sted der kommer og går Taxaer fra, og der er stadig mange bylyde der støtter op om historien. Det er den indholdsorienterede lydbogslytnig der kommer i fokus til sidst, selvom den stemningsorienterede ikke  helt kan fjernes. 
 
4. 5 Opsummering: 
I analysen spiller lyd den væsentligste rolle. Tryk play for mord bruger musik for understrege stemningen. Lyden af tunge åndedrag er gennemgående for fortællingen og musikken af Thomas Helmig, Peter AG og Signe Manosdatter er gjort tung og melankolsk, dette skaber en stemning som gør at lytteren hele har en følelse af at det her ender galt. 
Bylyden giver en vigtig ramme, og fungerer både som historiefremdrivende element, men også som værende stemningsskabende. Lytteren bliver knyttet tættere til Århus, både gennem personernes dialekter, sangene i baggrunden som er indspillet af århusianske munster og det at lytteren går rundt i centrum, og ser steder der måske er mindre kendte. 
Tiden som lytteren vælger at lytte og gå podwalken på, er det element der er med til at gøre historien endnu mere livlig. Lytteren kan høre samme fortælling flere gange, men med ret forskellige sanseoplevelser. 
 
5. Diskussion/Perspektivering 
Mediets betydning for fortællingen: 
“At høre er at røre på afstand” - Raymond Murray Schafer 
Med dette citat gives lydbogen og podwalken et endnu stærkere ståsted. De er selvstændige medier der skal sætte sig fri fra den fysiske bog og fra hinanden. Have og Pedersen kommer med deres bud på hvordan der kan tales om sanserne i lydbogen, de sanser der bliver rørt ved at underlægningsmusikken og den stemme 
 
der læser op. Deres bud er med til at give et sprog der at gør at mediets betydning for fortællingen bliver endnu mere udtalt. Stemmen der læser op spiller en lige så vigtig rolle som indholdet af fortællingen, og dette er vigtigt at læseren/lytteren gør sig klar. 
Når smartphonen for det fleste af os er det medie vi bruger mest tid på, så bliver lyden centrale. For når skærmen er lille og tilgengængelig heden til internettet er let bliver lyden vigtigt. I et lille kig ud i centrum af en hvilken som helst størrer by ser man mennesker med øretelefoner i, og endnu mere hvis man sætter sig i offentlig transport. Vi kan efterhånden også styre vores smarthphones ved hjælp af stemmen. 
Igennem smartphonen  er  fortællinger  så  lettilgængeligt,  at  læsesituationen  bliver  mere  og mere udtalt. Inddragelse af stedet til udfyldelse af tomme  pladser  i  fortællingen  skærper sanserne endnu mere. En fortælling der foregår i en by læseren kender kan læseren bliver bekræftet og chokeret i et læserum som visuelt kan fremkaldes. Bliver læseren sat ud i byrummet åbner det sig endnu mere op. 
Stedet og lyden kan man argumenterer for er umulige at skille fra hinanden. Vi kan ud fra lyde definerer hvor vi er henne. Hvis jeg sætter mig og lytter til en lydbog eller podcast  og  høre  DSB  klassiske  jingel  som  består af tonerne D  Eb Bb  
 
 
6. Konklusion 
Igennem denne opgave er podwalken bliver omtalt som en litteraturoplevelse, netop fordi den favner indhold, tid og sted. Podwalken er dynamisk og ingen lytter oplever den ens, selvom indholdet ikke ændre sig, betyder det meget for oplevelser om det er nat eller dag. 
Analyseværktøjerne som Have og Pedersen introducerer til lydbogen, kan også bruges til at analyserer podwalken med. Dan Ringgards stedbaseret læsnings giver podwalken mulighed for at fokuserer på diminsion af stedet som podwalken ligger op til er vigtig. Elleström introducerer begrebet med tid og modaliteter - denne tid som gør at podwalken kan forandre sig gennem oplevelsen. Og disse modaliteter der kan give mulighed for at analysere nedsslag i den. 
 
Problemstilling: Hvordan kan man gennem analyse forstå og begribe podwalken som en litteraturoplevelser? 

