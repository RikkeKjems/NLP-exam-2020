
Verdenssundhedsorganisationen (WHO) defineret i 1948 sundhed på følgende måde:  "Sundhed er en tilstand af fuldstændig fysisk, mental og social velbefindende og ikke blot fravær af sygdom eller svækkelse" (1) Synet på sundhed er ifølge WHO, et spørgsmål på individet holistisk. Man går væk fra sundheds som blot fraværet af sygdom og dermed også koderne syg/rask og over til en bredere forståelse af sundhed. Lænderygsmerter er som oftest ikke livstruende, men smerterne er invaliderende i borgerens hverdag og kan påvirke funktionsevnen og smerterne kan i sig selv også forringe livskvaliteten blandt borgerne som rammes af dem. Lænderygsmerter er, den sygdom med højest prævalens i Danmark og hvor der er flest sygedage og mest lægekontakt (2). Det er tilmed en af de dyreste ikke-dødelige sygdomme. Lænderygsmerter kan derfor betragtes ikke nødvendigvis det bedst problematiske men som det største folkesundhedsmæssige problem.    Spørgsmål 1 I opgaven antages det, at et usammenhængende sygdomsforløb forøger risikoen for at miste tilknytningen til arbejdsmarked ligesom, at lænderygsmerter medfører risiko for udstødelse af arbejdsmarkedet. (3) At have tilknytning til arbejdsmarked et vigtig, da der foruden et økonomisk grundlag også er en stor identitetsfølelse forbundet med at indgår i det fællesskab, som er i at arbejde. At indgå i et arbejdsmæssigt fællesskab, har betydning for individets selvværd og udvikling af en god mental sundhed. (4) I opgaven lægges der derfor stor vægt på at borgeren ikke mister tilknytningen til arbejdsmarked.  Som led indsatsen for kroniske syge borger har Region Midtjylland udarbejdet et forløbsprogram for borger med lænderygsmerter. (3 s. 4)  I forløbsprogrammet er der fokus på at skabe et sammenhængende patientforløb for borger med lænderygsmerter. Borgeren med lænderygsmerter kan risikere at møde tre forskellige dele af sundhedsvæsnet i forløbet, fra lænderygsmerterne diagnosticeres, til borgeren er i gang med et rehabiliteringsforløb, enten kommunalt eller egen træning.  Det er derfor vigtigt, at borgeren møder et sammenhængende forløb, for at undgå at blive sygemeldt og dermed miste tilknytningen til arbejdsmarked. Der er i forløbsprogrammet for lænderygsmerter stort fokus på at skabe et sammenhængende patientforløb blandt sundhedspersonale. For at skabe et sammenhængende patientforløb arbejdes der med tværfaglige klyngeprojekter, hvor man placere fagpersoner med forskellige sundhedsfaglige kompetencer sammen. Der ses eksempler på klyngeprojekter i rehabiliteringsteamene og når der skal laves en tværfaglig orientering og vurdering af borgerens videre forløb efter diagnose eller henvisning fra praktiserende, dette gøres for at undgå at borgen sendes rundt i systemet og dermed ikke for et sammenhængende forløb. Kigger man på hvordan patienten oplever et sammenhængende forløb, kan man inddrage Aron Antonsky teori - oplevelse af sammenhæng. Begrebet oplevelse af sammenhæng (OAS) beskriver, hvordan individet oplever en meningsfuld sammenhæng. Der er tre parameter, som gør at individet oplever sammenhæng; begribelighed, håndterbarhed og meningsfuldhed. (5) Begribelighed, at man er i stand til at forstå de udfordringer og problematikker man står i, i verden eller om man finder dem kaotiske og ubegribelige. Håndterbarhed, at man føler man har de fornødne ressourcer til at klare de krav man stilles overfor. Såfremt man ikke oplever at have de tilstrækkelige ressourcer, vil man blive offer for tilværelsen. Meningsfuldhed om man oplever at blive involveret i det man beskæftiger sig med og man er optaget af det. I begrebet ligger desuden hvorvidt man kan finde den røde tråd i de krav man oplever samt om man forstår meningen med det man beskæftiger sig med og de krav man stilles overfor.  Kigger man på hvordan forløbsplanen prøver at imødekomme oplevelsen af sammenhæng kan man se, at patienten først bliver grundigt informeret om hvilken situation patienten står i, her kan man se, at der i primære sektor bruges megen tid på at informere patienten om at tilstanden af lænderygsmerter er ufarlig og der opfordres til, at patienten holder sig aktiv. At holde sig aktiv er en af de faktorer man kan se, forebygger mod kroniske lænderygsmerter. (3) Der lægges desuden vægt på, at kommunikationen er ens/standardiseret i alle dele af sundhedsvæsnet, så patienten oplever, at der er sammenhæng mellem informationen og dermed får en forståelse af de udfordringer og problematikker patienten står overfor som lænderyg-smerte-patient. Den sammenhængende kommunikation skal sikres via et fælles IT-system. Der laves en indsats for at borgeren skal opnå en begribelighed med situationen borgeren står i.   Indenfor lænderygsmerter har man et biopsykosocialt perspektiv, hvor man ser på den enkeltes opfattelse af smerterne samt hvordan den enkelte håndtere smerterne og ikke mindst hvor gode omgivelserne (arbejdsplads og sundhedsvæsnet) er til at tilpasse sig den enkeltes behov for støtte, behandling og rådgivning i hverdagen. (2 s. 327). Der laves tidligt i forløbet i primærsektor en vurdering af borgerens evner til at håndtere udfordringerne med smerterne, borgere med god egenomsorg informeres og sendes hjem med øvelser, da man forventer de har de fornødne ressourcer til at kunne håndtere smerterne på egen hånd. Hvor borgere med dårlig egenomsorg til deles flere ressourcer i et kommunalt tilbud. Der laves altså en individuel vurdering af om borgeren har de fornødne ressourcer til at kunne håndtere de krav/udfordringer borgeren står overfor.  I forløbsprogrammet for lænderygsmerter, er der desuden fokus på at inddrage patienten, vha. en såkaldte patientaktiverende strategi, hvor patienten inddrages via grundig information, om prognose og behandlingsprincipper for at kunne opstille mål for indsatsen. Ved den patientaktiverne strategi er det vigtigt, at patienten møder samme information uanset, hvilken behandler patienten møder (3 s. 14). Hvis informationen er forskellig, vil der ikke give mening for patienten, og det er netop det denne strategi er til for at skabe mening for borgeren og skabe mening i kravene der stilles til borgeren.  I forløbsprogrammet lægges der vægt på de faktorer, som ifølge Antonsky kan skabe oplevelsen af sammenhæng for den enkelte patient. Ifølge Antonsky vil oplevelsen af sammenhæng kunne medføre, at patientens copingstrategier styrkes og risikoen for stress formindskes, borgeren vil altså have letter ved at håndtere at have lænderygsmerter og flere strategier til at kunne takle egen situation ved at en oplevelse af sammenhæng. (5) Forløbsprogrammet kan altså delvis imødekomme byrådets intention om at skabe et sammenhængende forløb for borgen således at borgeren ikke mister tilknytning til arbejdsmarked      Spørgsmål 2 Rehabilitering er ifølge hvidbogsdefinitionen et spørgsmål om at skabe et meningsfuldt og selvstændigt liv for borger med betydelige begrænsninger i deres fysiske, psykiske og/eller sociale funktionsevne. Rehabilitering skal basere sig på hele borgerens livssituation og består af koordineret, sammenhængen videns baseret indsats. (6) Hvor der tidligere har været en biomedicinsk forståelse af sundhed, har man med WHO´s definition af sundhed fra 1948 gennemgået et paradigmeskift, hvor man har fået en breder forståelse af sundhed. I forhold til rehabilitering kan denne udvikling ses, at man er gået fra den biomedicinske forståelse af rehabilitering som et lineært forløb til i dag med udgangspunkt med hvidbogen og ICF-modellen, kigger på borgerens funktionsevne som en helhed. Man ser altså borgeren som en helhed og borgerens rehabilitering er altså afhængig af både fysiske, psykiske og sociale aspekter.  Patientens funktionsevne ses altså her i et bio-psyke-socialt perspektiv. I International Classification of Functioning, Disability and Health (ICF) er der fokus på omgivelserne, som borgeren skal tilbage i. For at sikre, at så få som muligt mister tilknytning til arbejdsmarked, kunne der i forløbspakken fokuseres mere på støtte til at komme tilbage på arbejdsmarked. Forløbspakken opstiller nogle gode muligheder, for at lave en tværfaglig koordineret indsats, hvor der er fokus på den enkeltes rehabiliteringsbehov og kompetencer. (3 s. 12) Forløbsprogrammet for lænderygsmerter tjener også formålet om at understøtte det moderne samfundsopgave ift. rehabilitering om at sørge for, at mulighederne er tilstede for, at man kan opfylde hvidbogens mål for rehabilitering. Kommunikation er et meget essentielt aspekt når det gælder den tværfaglige indsats. Her kan der være en begrænsning i forløbsprogrammet, ideen om et fælles It-system medCom er som udgangspunkt et godt udspil. Det er dog problematisk, at der ikke er krav til de privatpraktiserende kiropraktorer, om at benytte systemet (3), dette ville kunne resultere i at information om borgerne går tabt og det vil være dobbeltarbejde, såfremt at borgeren får tilbagefald eller forværring af lænderygsmerterne. Der er desuden nogle generelle problematikker, man altid bør overveje ved implementering af et nyt IT-system, fx kan det være problematisk for ældre borger at benytte systemet og de kan derved miste en del af sammenhængen i forløbet. En anden begrænsning ved at benytte medCom som primær kommunikationskilde er, at der endnu ikke er standardiseret henvisninger for borgere med ryg problemer. Man kan være bekymret for at en konsekvens af den manglende standardisering på området, kan lede til misforståelser mellem lægerne, kiropraktorerne og kommunen. Bekymringen bunder i, at der er to forskellige medicinske diskurser i de to instanser, hos lægerne er det generelt den biomedicinske diskurs, som er dominerende, hvor der i rehabiliteringsteamet i kommunerne er en bredere helhedsorienteret diskurs. (7) Der kunne her som krav, at man ligesom med ICF-modellen skaber en fælles forståelsesramme og standardiserer til for at undgå kommunikationsproblemer (3), da kommunikationsproblemerne i sidste ende kan skade patienten oplevelse af et sammenhængende forløb.  En anden potentiel faldgrube i forløbsprogrammet er overgangen fra hospital til genoptræning/rehabilitering. Borgeren skal ifølge forløbsprogrammet gennemgå en lægefaglig vurdering af hvorledes borgeren selv kan varetage træningen eller hvorvidt der skal etableres et genoptræningsprogram i kommunen. (3 s. 57-58) Her kunne man være bekymret for hvorvidt de borgere, som skal træne på egen hånd, fastholdes i træningen som er en meget vigtig del for at undgå, at smerterne bliver kroniske samt forværring af symptomerne. (3) Træningens øvelserne kan også udføres forkert på trods af instruktion, så de ikke har den gavnlige effekt. Det kunne tænkes, at det var en ide, at borgerne skulle have en opfølgende træningsgang eller samtale om hvordan træningen forløber så man sikre sig, at borgerens symptomer ikke forværres, og der opstår risiko for sygemelding og borgeren dermed mister tilknytning til arbejdsmarked. Desuden kan der opstå smerter i forbindelse med træningsopstarten, det kan derfor være gavnligt at være en gruppe som træner sammen for at motivere den enkelte til at fortsætte med træningen. (8) Der er i forløbsprogrammet lavet et forslag om at etablere et engangs åbent-hus tilbud, hvor borgeren selv skal henvende sig det fremgår, at der skal tilbydes til målgruppen som er i arbejde som et slags opfølgning. (3 s. 48)  På den anden side et ønske om, at borgeren aktiveres og tager så meget så muligt ansvar for eget sygdomsforløb og egen rehabiliteringen. Det er ligeledes en risikofaktor for kroniske lænderygsmerter, hvis patienten har en manglende tro på egen evner, herunder manglende tiltro til tilbagevenden på arbejdsmarked. Troen på egne evner, kan ifølge Bandura beskrives med begrebet ”Self-efficacy”. (9)Høj self-efficacy opstår ifølge Bandura bl.a. ved tidligere mestringers erfaringer. (9)Det er derfor også vigtigt, at borgeren får erfaring med at kunne klare eget træningsprogram. Det kan dog igen overvejes, hvorvidt indførelsen af en opfølgning ikke blot vil styrke borgerens rehabiliteringsforløb, fordi der kan opsættes delmål som er letter at tilgå og dermed kan borgeren få en succesoplevelses som styrker borgeren self-efficacy. Ligeledes kan man gribe ind i tide, såfremt egen håndtering af træningsprogrammet alligevel ikke var så vellykket som først antaget.  I forløbsprogrammet bliver der lagt vægt på, den praktiserende læges rolle som helt central ift. det sammenhængende forløb for borgeren. Den praktiserende læge skal være tovholder og gatekeeper som vurdere den enkeltes borgers videre forløb. (3) Der ligger en stor ressource i at benytte den praksisserne læge som tovholder. Den almen praksisserne lægen har nogle særlige forudsætninger for rehabilitering, idet ”egen” læge kender borgerne mere indgående end fx lægen på hospitaler. Den alm. praksisserne læge, vil derfor have et indblik i patientens helbredsproblemer som helhed samt essentielle vilkår for den enkelte patient. (10) Almen praktisk tager desuden udgangspunkt i en holistisk tilgang som stemmer godt overens med hvidbogens definition af den gode rehabilitering. Der ligger altså mange muligheder i forløbsprogrammets valg af de almen praktiserende læger som tovholder og bindeled for at skabe et sammenhængende forløb for den enkelte borger. Den ulighed som opstår som følge af, at man har vanskeligt ved at se udover de traditionelle behandlingsmuligheder, kan den almene praksisserne læger reducere ved sine kompetencer og bredere sundhedsperspektiv. Alt i alt er der mange muligheder i at sætte den praksissernes læge så centralt i lænderygsmerte-forløbet for at skabe et sammenhængende sundhedsvæsen for hver enkelt borger. Der kan dog være implementeringsvanskeligheder i praksis, især fordi der mangler almen praksisenerne læger i almindelighed og i udkantsdanmark i særdeleshed. (11) Samtidig vil det også kræve en ressource tilføjelse så man sikre en ensartet kvalitet.   Noget som også bør overvejes til det nye forløbsprogram er, at man har i de seneste år fra politisk side valgt at hæve pensionsalderen, det er noget som kommer til at ramme den gruppe som har høj risiko for lænderygsmerter. Der er tale personer som er lavt uddannet (2), med hårde fysiske arbejde og manglende social støtte som er i højrisiko for at få kroniske lænderygsmerter. (3) Denne gruppe vil have vanskeligt ved at træde tilbage fra arbejdsmarked uden pension, af økonomiske grunde. Alderen hvor lænderygsmerterne manifesterer sig er 55-64 år, som er gruppen man fra politisk side skal blive længer på arbejdsmarked. Dette bør tages med i overvejelserne af det nye program ligeledes er der også nogle begrænsninger i forhold til den tværfaglige indsats ift. hjælp støtte når man tilbagevender til sin arbejdsplads. Der begrænset information om konkrete tiltag man kan benytte for at mindske nedslidning på arbejdsmarked og hvordan man kommer tilbage. Med udgangspunkt i ICF-modellen kunne det være gavnligt at vurdere hele borgeren situation efter opstået lænderygsmerter når borgeren skal tilbage på arbejdsmarked. Der bør fortages en vurdering om der er behov for støtte i hjemmet eller på arbejdspladsen således, at borgeren ikke mister tilknytningen til arbejdsmarkedet. Samtidig bør der også tænkes i flexjob, skånejob så de som ikke kan klare at arbejde på fuld tid. Generelt er det vigtig med fleksibilitet på arbejdsmarked for at undgå, at lænderygsmerterne bliver kroniske. (3)For at skabe mere lighed i sundhed ift. lænderygsmerter kunne det også være gavnligt at lave særskilte ordninger for borger som har været på arbejdsmarkedet i mange år i job hvor der er forøget risiko for udvikling af lænderygsmerter. (12) Der er mange gode tiltag i forløbspakken, den har med udgangspunkt i ICF-modellen patienten som hele for øje og der lægges vægt på de fysiske, psykiske såvel som omgivelserne herunder social støtte og arbejdsmarked for øje. Det skal dog fastslås, at der er langt fra et forløbsprogram til implementering i praksis, implementering kan være en langvarige og ressourcekrævende proces, det kan altså tage lang tid fra forløbsplanen udarbejdes til programmet står klar i praksis. Samtidig kan man forestille sig, at de første år under implementeringen vil den kræve flere ressourcer uden de store resultater. Det kan altså stærkt anbefales, at i implementeringsprocessen, at der tilføres flere ressourcer til særlig praksissektor og til opstart af rehabiliteringsteamets opgaver i kommunen. Dette anbefales på baggrund af evaluering af et tilsvarende forløbsprogram for Region Hovedstaden.